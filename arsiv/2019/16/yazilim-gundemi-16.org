#+TITLE: Yazılım Gündemi - 16
#+SUBTITLE: 28 Ekim - 3 Kasım 2019
#+Author: Eren Hatırnaz
#+DATE: 3 Kasım 2019
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../15/yazilim-gundemi-15.org][< Önceki Gündem]] | *28 Ekim - 3 Kasım 2019* | [[file:../17/yazilim-gundemi-17.org][Sonraki Gündem >]]

[[https://teknoseyir.com/blog/yazilim-gundemi-16-28-ekim-3-kasim-2019][TeknoSeyir'de Oku]]
#+END_CENTER

* Notepad++ 7.8.1 sürümünü [[https://notepad-plus-plus.org/news/v781-free-uyghur-edition/]["Free Uyghur" ismiyle çıkardı]]
  #+ATTR_HTML: :height 150
  #+ATTR_LATEX: :height 2cm
	[[file:gorseller/notepadpp-free-uyghur.png]]

	Notepad++ her ne kadar doğrudan bir programlama aracı olmasa da hızlı
	çalışmasından dolayı Windows ortamında tercih edilebilen bir metin editörü.
	Geliştiricisi Don Ho, bu hafta duyurduğu 7.8.1 sürümünün ismini, Çin'de Uygur
	Türk'lerine uygulanan 'yeniden eğitim kampları'na dikkat çekmek için "Free
	Uyghur" ("Uygurlara özgürlük") koydu.

	29 Ekim tarihinde yayınladığı blog yazısında Çin devletinin yaptığı insan
	haklarına aykırı şeylerden bahsetmekle kalmamış, oradaki insanlara nasıl yardım
	edilebileceği ilgili de bilgi vermiş. Fakat benim özellikle dikkat çekmek
	istediğim kısım yazısının son paragrafı, Türkçe'ye çevirecek olursak:

	#+BEGIN_QUOTE
	İnsanlar bana tekrardan "programlamayı ya da işi siyaset ile karıştırma"
	diyecekler. Bunu yapmak kesinlikle Notepad++'ın popülaritesini etkiler: Siyaset
	hakkında konuşmak, yazılım ve ticari şirketlerin genellikle kaçınmaya çalıştığı
	şeydir. Problem şudur ki: _Eğer biz siyaset ile uğraşmazsak, siyaset bizimle
	uğraşır_. İnsanlar ezildiğinde hareket etmemeyi seçebilirsiniz, ama ezilme
	sıramız geldiğinde, çok geç olacak ve bizim için kimse olmayacak. _Harekete
	geçmeniz için Uygur ya da Müslüman olmanız gerekmiyor_,
  _sadece insan olmak ve bazı insanlarla empati kurabilmek yeterli_.
	#+END_QUOTE

	Çok iyi çevirememiş olabilirim (yanlış çevirdiğimi düşündüğünüz yerleri
	yorumlar bölümünde belirtebilirsiniz) fakat vermek istediği mesajı anlamak için
	yeterli olduğunu düşünüyorum. "Biz siyasetle uğraşmazsak, siyaset bizimle
	uğraşır" sözünü ben en iyi 2016 yılında anlamıştım. Berat Albayrak'ın maili
	hackleyen RedHack grubu, mailleri GitHub'a yükleyince [[https://teknoseyir.com/durum/1155906][GitHub 1 gün boyun
	boyunca yasaklı kaldı]]. Görüyorsunuz, siz ne kadar siyaset ile ilgilenmemeye
	çalışsanız da bir şekilde geliyor buluyor sizi. İster programlama, ister bilim
	yapıyor olun. İşte bu yüzden "açık kaynak" yerine "özgür yazılım" hareketini
	destekliyorum. Don Ho'nun blog yazısındaki bu son paragrafı gerçekten çok
	önemli. Bunları hiç çekinmeden dile getirmesinden dolayı geliştirici arkadaşı
	kutlamak gerek. Böyle insanların var olduğunu bilmek dünyaya dair umutlarımı
	bir nebze olsun yeşertiyor. Bu konu hakkında siz ne düşünüyorsunuz? Sizce
	yazılım ve siyaset birbirinden tamamen ayrı konular mı yoksa sürekli olmasa da
	birbirlerini etkileyen şeyler mi? Yazılımcılar olarak ne kadar ilgilenmeliyiz
	bu konularla? Yorumlar kısmında konuşalım.

  #+ATTR_HTML: :height 600
  #+ATTR_LATEX: :height 10cm
	[[file:gorseller/notepadpp-issues-spam.png]]

	Bir nebze olsun umut yeşerten insanlardan ziyade maalesef aynı dünyada
	olduğumuzdan dolayı utanç duyacağımız insanlar da var. Bu blog yazısının
	yayınladığı saatten sonra Notepad++ projesinin [[https://github.com/notepad-plus-plus/notepad-plus-plus/issues][GitHub sayfasının Issues bölümü]]
	birçok Çinli vatandaş tarafından [[https://www.zdnet.com/article/chinese-users-attack-notepad-app-after-free-uyghur-release/][spam yağmuruna tutuldu]]. "Çin'de öyle şeyler
	yapılmıyor" diyenden tut da, bayağı küfürlü mesajlar yazanlara kadar yüzlerce
	hatta binlerce spam issue sayfası açıldı. Ne söylenebilir ki bu insanlar
	için... (aslında söylenebilecek bazı şeyler var da burası yeri değil)
* İspanya'nın isteği üzerine GitHub protestocuların kullandığı [[https://www.vice.com/en_ca/article/9kevn7/spain-and-github-are-blocking-an-app-that-helped-protesters-organize][uygulamanın deposunu kaldırdı]]
	İspanya'nın Barcelona kentinde yaklaşık bir aydır devam eden protestolar var.
	Bu protestoların sebebi ayrıkçı Katalan liderlerinin ve Katalonya'nın
	bağımsızlığını destekleyenlerin tutuklanması. Bu haberin yazılım gündemine
	girmesinin sebebi ise, kendilerine Tsunami Democrátic diyen aktivist bir grubun
	protestocuların kullanması için geliştirdiği bir mobil uygulamanın GitHub'dan,
	hükumet istediği doğrultusunda silinmesi. Bunu da GitHub'ın, hükumetlerden
	kendisine gelen kapatma isteklerini paylaştığı [[https://github.com/github/gov-takedowns][deposundan öğreniyoruz]].
	Görüyoruz ki, Rusya ve Çin ülkelerinin arasına bir de İspanya eklenmiş.

	Tsunami Democrátic grubunun github üzerinde [[https://tsunamidemocratic.github.io/][barındırdığı web sitesi]] yayında
	kalmaya devam ediyor (İspanya'da engellenmiş, biz görebiliyoruz) fakat
	uygulamanın APK dosyasının olduğu depo, GitHub tarafından silinmiş. İlgili
	aktivist grup da bu sefer kendilerine başka bir yol bulmuşlar: bir [[https://t.me/apptsunamidemocratic][telegram
	kanalı]] hazırlamışlar ve APK dosyasını oradan dağıtıyorlar.
* Android 11 sürümünde kablosuz bağlantı üzerinden [[https://www.xda-developers.com/android-11-native-wireless-adb/][ADB desteği gelebilir]]
	[[https://www.xda-developers.com/install-adb-windows-macos-linux/][Android Debug Bridge (ADB)]] isminden de anlaşılacağı üzere, Android uygulama
	geliştirirken hata ayıklama ve diğer birçok farklı işlem için
	kullanabileceğiniz Android geliştiricinin takım çantasında mutlaka olması
	gereken bir araç. Android geliştirme ile çok az deneyimim olsa da [[https://www.xda-developers.com/install-adb-windows-macos-linux/][Android Debug
	Bridge (ADB)]] aracının Android geliştiriciler için ne kadar önemli olduğunu
	biliyorum. Bu özellik henüz sadece USB bağlantı üzerinden kullanılabilir fakat
	bazı geliştiriciler hem kablo ile uğraşmamak için hem de birden fazla cihazda
	geliştirme yaparken kablosuz olarak da bu özelliği kullanmak istiyor. ADB aracı
	buna izin veriyor fakat yine ilk bağlantı için USB'yi bağlayıp sonra kablosuz
	olarak devam etmek ve birden fazla cihazla çalışıyorsanız da her cihaza sabit
	bir IP adresi vermek gerekiyor-ki router kapatıp açılınca lokal IP adresler de
	değişmesin. Üstelik bu yöntem hiç de güvenli değil, çünkü bağlantı TCP/IP
	protokolü üzerinden şifresiz bir şekilde düz metin olarak kuruluyor.
	Dolayısıyla güvenmediğiniz ağlarda kullanamıyorsunuz.

	Bu hafta xda-developers sitesindeki bir üyenin fark etmesiyle anlaşıldı ki bir
	google çalışanının bu özellikle ilgili commit'ler yapmış. İlgili commit'ler şu
	şekilde:
	  - [[https://android-review.googlesource.com/c/platform/system/core/+/1148015][1148015: Add wifi service for adb.]]
		- [[https://android-review.googlesource.com/c/platform/system/core/+/1148676][1148676: WIP implement secure pairing for ADB Wireless]]
	Commit mesajlarından ve içeriklerinden anlayabileceğiniz üzere Google'da bu
	yönde bir çalışma var. Androd'in Geliştirici Ayarları kısmına "Wireless
	debugging" anahtarı eklenmiş ve üstelik güvenli olabilmesi için de kablosuz
	bağlantı kurulurken QR kod ya da 6 haneli bir kod ile eşleşme gerekli olacak
	gibi gözüküyor. Fakat Android geliştirici arkadaşların hemen heyecanlanmasını
	tavsiye etmiyorum. Çünkü değişiklikler henüz merge edilmemiş gözüküyor.
	xda-developers sitesindeki geliştiricilerin de Android 11'de bu özelliğin
	kullanıma sunulmasını umuyorlar fakat bekleyip görmek gerek. Umarım Android
	geliştirici arkadaşların işlerini kolaylaştıracak bu özellik yakın zamanda
	gelir.
* Python, 3.9 sürümünden sonra [[https://lwn.net/Articles/803679/][yıllık sürüm döngüsüne adapte olacak]]
	30 Ekim tarihinde yönetim kurulu üyesi Brett Cannon'un Python geliştiricileri
	e-posta grubuna gönderdiği maile göre daha önce Łukasz Langa tarafından
	önerilen [[https://www.python.org/dev/peps/pep-0602/][PEP 602 - Annual Release Cycle for Python]] önerisi kabul edildi. İlgili
	önerinin sayfasında durumu henüz "Draft" (Taslak) olarak gözükse de gönderilen
	mailde kısa süre içinde sayfanın güncelleneceğini belirtilmiş. Daha önce de 18
	aylık sürüm döngüsündeydiler.

	Bu yeni döngüye göre artık herhangi bir Python 3.X.0 sürümü bu şekilde
	hazırlanacak:
	  1. Python 3.X.0'ın geliştirilmesine, Python 3.(X-1).0 Beta 1 sürümü
       yayınlandığında başlanacak ve 5 ay boyunca bu süreç versiyonlama olmadan
       Pre-Alpha adı altında devam edecek.
 		2. Sonrasında 7 aylık yeni özelliklerin Alpha sürümler olarak duyurulacağı
       periyot başlayacak. Her ay bir Alpha sürümü olacak şekilde toplamda 7
       Alpha sürümü çıkacak.
		3. Sonrasında 4 aylık herhangi bir yeni özellik içermeyen Beta süreci
       başlayacak ve bu süreç boyunca kullanıcılardan gelen hata raporları
       incelenip onlar giderilecek.
		4. Sonrasında 1 aylık Release Candidate süreci başlayacak ve ayın bitiminde
       Python 3.X.0 final sürümü duyurulmuş olacak.
	Yani herhangi bir Python 3.X.0 sürümü 17 ay içerisinde geliştirilecek ve
	sürümler halinde önümüze sunulacak. Yalnız gönderilen mailde Beta ve RC
	süreçleri ile ilgili birkaç değişiklik olabilir deniyor. Final sürümünden
	sonraki destek süreci de bu şekilde olacak:
	  1. Final sürümden sonraki 18 ay (1.5 yıl) boyunca sürüm tam destek alacak.
		2. Sonraki 42 ay (3.5 yıl) boyunca ise sadece güvenlik güncelleştirmeleri
       alacak.

  #+CAPTION: Herhangi bir Python 3.X.0 sürümünün yaşam döngüsü böyle olacak.
	[[file:gorseller/python-omur.png]]

	Bu takvim güncellemesinin nedenlerinin bir kaçı ise şu şekilde:
	  - Sürümleri daha küçük yapmak.
		- Yeni özellikleri ve hata gidermelerini daha kısa sürede kullanıcıyla
      buluşturmak.
		- Kullanıcılara daha iyi bir sürüm güncelleştirme yolu sunmak.
		- Daha tahmin edilebilir bir güncelleme takvimi sunmak.
		- Diğer nedenler için ilgili PEP sayfasındaki [[https://www.python.org/dev/peps/pep-0602/#id12][Rationale and Goals]] başlığına
      bakabilirsiniz.

	Projelerinde sıkça Python kullanan biriyseniz ya da Python üzerinden ürünler ya
	da hizmetler veren bir şirkette çalışıyorsanız gözünüz mutlaka bu PEP
	sayfasında olsun. İlgili değişikliklerden sonra bu PEP onaylanacak.

	Ayrıca Python'ın yaratıcısı Guido van Rossum da en son çalıştığı Dropbox
	şirketinden ayrılmış ve [[https://www.zdnet.com/article/python-programming-language-creator-retires-saying-its-been-an-amazing-ride/][emekliliğe ayrıldığını duyurmuş]]. Kendisine bundan
	sonraki yaşamında huzur ve mutluluklar dileriz.
* Cloudflare Rust ile yazılmış [[https://blog.cloudflare.com/announcing-cfnts/][NTS implementasyonunu duyurdu]]: [[https://github.com/cloudflare/cfnts][cfnts]]
	Geçtiğimiz aylarda Cloudflare'in, insanların pek fazla ilgilenmediği bir konu
	olan [[https://blog.cloudflare.com/secure-time/][tarih/saat sunucularının güvenliği]] hakkında yeni bir servis açtığını
	[[https://teknoseyir.com/durum/1105646][paylaşmıştım sosyalde]]. Aynı gönderide Network Time Security (NTS) isimli yeni
	bir protokolün de ilerleyen aylarda duyurulacağından bahsetmiştim. İşte bu
	hafta o protokolün Rust ile implemente edilmiş hali duyuruldu. Ben de bunu
	fırsat bilerek biraz bu protokolün ayrıntılarından bahsetmek istiyorum.

  #+ATTR_HTML: :height 600
  #+ATTR_LATEX: :height 10cm
	[[file:gorseller/cloudflare-nts.png]]

	NTS aslında yukarıda gözüktüğü gibi iki alt-protokolden oluşuyor. İlk
	Cloudflare'in geliştirdiği güvenlik katmanı olan Network Time Security Key
	Exchange (görselde "NTS-KE server" olarak geçiyor); ikincisi ise her
	bilgisayarın kullandığı bildiğimiz Network Time Protocol (NTP) servisinin son
	sürümü. Güvenli tarih/saat işlemleri yapmak için artık ilk NTS-KE ile konuşup
	bazı anahtarları alıp sonra NTP sunucusu ile konuşarak güncel tarih ve zaman
	bilgisini edineceğiz. Şöyle ki:
	  1. İlk aşamada NTS-KE ile şu işlemler yapılır:
			 1) Öncelikle NTS-KE sunucu ile TLS üzerinden güvenli bir iletişim kuruluyor.
				  (Burası bildiğimiz HTTPS)
			 2) İkinci aşamada kullanılacak AEAD algoritmasına karar verilir.
			 3) İkinci protokole karar verilir. Şu an sadece NTPv4 ile nasıl alışacağı
          tanımlanmış.
			 4) Tarih/saat bilgilerinin alınacağı NTP sunucusunun IP adresi ve portu
          belirlenir.
			 5) İkinci aşamada kullanmak için çerezler oluşturulur.
			 6) TLS oturumunda iki simetrik anahtar (C2S ve S2C) oluşturulur.
		2. İkinci aşamada ise NTP sunucusu ile:
			 1) İstemci, NTS-KE tarafından verilen anahtarı (C2S) ve çerezleri
          kullanarak NTP sunucusuna tarih/saat bilgisi isteği gönderir.
			 2) NTP sunucusu da yine bir anahtar ile (S2C) kullanıcıya güncel
          tarih/saat bilgilerini ve saklaması gereken yeni çerezleri güvenli bir
          şekilde ulaştırır.
	Birinci aşama tamamlandıktan sonra artık ikinci aşama sürekli yeni güvenlik
	çerezlerini ileterek tekrarlanabilir. Tarih/saat sunucuları özellikle para
	transferi gibi kritik işlerde çok büyük öneme sahip, bu yüzden de bu katmanın
	güvenliği çok önemli. Bahsetmeden geçmek istemedim.
* Mozilla, klasörden eklenti yükleme [[https://www.zdnet.com/article/mozilla-to-stop-supporting-sideloaded-extensions-in-firefox/][seçeneğini kaldırmaya hazırlanıyor]]
	Firefox ve birçok modern tarayıcıda eklenti desteği artık olmazsa olmazlardan.
	Bu eklentiler tarayıcıların kendi market sistemleri dışında eklentinin
	sıkıştırılmış halini indirip onu tarayıcının kurulu olduğu dizindeki bir
	klasöre atarak da kurulabiliyor fakat Mozilla, Firefox tarayıcısından bu
	özelliği kaldırmayı planlıyor. Bu hafta yayınladıkları [[https://blog.mozilla.org/addons/2019/10/31/firefox-to-discontinue-sideloaded-extensions/][blog yazısında]] sürecin
	nasıl işleyeceğini açıklamış.

	11 Şubat 2020 ayında yayınlanması planan Firefox 73 sürümünde de ilgili
	klasördeki eklentiler okunacak fakat bunlar kopyalanarak kullanıcıya
	gösterilerek normal eklenti gibi kurulacak. 10 Mart 2020 tarihinde
	yayınlanması planan Firefox 74 sürümünde ise bu destek tamamen kaldırılacak.
	Bu desteğin kaldırılmasının sebebi olarak ise güvenlik gösterilmiş, ilgili
	klasöre gönderilen zararlı bir eklenti de firefox'a kurulabildiği için
	tehlikeli bir durum oluşuyordu. Elbette sadece zararlı eklentiler gönderilmek
	için kullanılmıyordu, bazı tarayıcı entegrasyonu gerektiren uygulamalar da bu
	şekilde kuruyordu kendini firefox'a ama maalesef kurunun yanında yaş da
	yanıyor.

	Bu haberin biz geliştiricileri ilgili kısmı ise şöyle, biliyorsunuz bizler
	eklenti geliştirirken kendi bilgisayarımızdaki sürekli deneyerek ilerliyoruz
	dolayısıyla markette yayınlamadan eklentiyi kendi bilgisayarımızdaki Firefox'a
	yükleyebilmemiz gerekiyor. Bu durumda elimizdeki bir seçenek gitti fakat
	burada yanlış anlaşılma oluşmasın biz hala daha bilgisayarımızdaki bir XPI
	dosyasını seçerek onu eklenti olarak kurabileceğiz, kaldırılan özelliği iyi
	anlamak gerek.
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |---------------------------------------------------------------------+----------+---------------|
  | Etkinlik İsmi                                                       | Yeri     | Tarihi        |
  |---------------------------------------------------------------------+----------+---------------|
  | [[https://www.eventbrite.com/e/arduino-ile-robotik-programlama-tickets-79692176445][Arduino ile Robotik Programlama: Atölye ve Uygulama]]                 | Antalya  | 5 Kasım 19:00 |
  | [[https://www.eventbrite.com/e/siber-farkndalk-ve-kullanc-guvenligi-tickets-78765488697][Siber Farkındalık ve Kullanıcı Güvenliği]]                            | İstanbul | 6 Kasım 14:00 |
  | [[https://kommunity.com/software-craftsmanship-turkey/events/sosyal-ve-teknik-yonleri-ile-acik-kaynaga-nasil-katki-yapabiliriz][Sosyal ve Teknik Yönleri ile: Açık Kaynağa Nasıl Katkı Yapabiliriz?]] | İstanbul | 6 Kasım 19:00 |
  | [[https://www.eventbrite.com/e/devops-tickets-78249134267][DevOps]]                                                              | İstanbul | 7 Kasım 19:00 |
  |---------------------------------------------------------------------+----------+---------------|
* Diğer Haberler
	- ProtonMail, iOS uygulamasını [[https://protonmail.com/blog/ios-open-source/][açık kaynak yaptı]]. [[https://github.com/ProtonMail/ios-mail][GitHub Deposu]]
	- TimescaleDB, yeni [[https://blog.timescale.com/blog/building-columnar-compression-in-a-row-oriented-database/][sıkıştırma kabiliyetlerini duyurdu]].
	- Microsoft, OpenJDK projesine [[https://mail.openjdk.java.net/pipermail/discuss/2019-October/005173.html][katkı yapmaya hazırız dedi]].
	- Repl.it, kendi sistemleri için geliştirdiği paket yöneticisini [[https://repl.it/site/blog/upm][açık kaynak
    yaptı]]: [[https://github.com/replit/upm][upm (Universal Package Manager)]]
	- Rust ana geliştirici takımından geliştiricilere çağrı: [[https://blog.rust-lang.org/2019/10/29/A-call-for-blogs-2020.html][2020 yılında Rust'dan
    beklentileriniz neler?]]
	- Python, [[https://docs.python.org/3.5/whatsnew/changelog.html#python-3-5-8][3.5.8 sürümü duyuruldu]].
	- JDK 14 için [[https://mail.openjdk.java.net/pipermail/jdk-dev/2019-October/003517.html][çalışmalar başladı]].
	- Android Studio [[https://androidstudio.googleblog.com/2019/10/android-studio-36-beta-2-available.html?m=1][3.6 Beta 2 sürümü duyuruldu]].
	- Swift takımı, [[https://swift.org/server/][Swift Server Çalışma Grubu]] ile ilgili [[https://swift.org/blog/sswg-update/][yıllık rapor yayınladı]].
	- Go programlama dilinin 1.13.4 ve 1.12.13 [[https://groups.google.com/forum/m/#!topic/golang-nuts/rkSaxR1oz0c][sürümleri duyuruldu]]. [[https://golang.org/doc/devel/release.html#go1.13.minor][Değişiklik
    Notları]]
	- Babylon takımı, Health uygulamalarında kullandıkları Kotlin için yazılmış
    [[https://medium.com/babylon-engineering/introducing-orbit-mvi-for-kotlin-and-android-62491f4e3234][kütüphaneyi açık kaynak yaptı]]: [[https://github.com/babylonhealth/orbit-mvi][Orbit MVI]].
	- OpenAPI Generator, [[https://github.com/OpenAPITools/openapi-generator/releases/tag/v4.2.0][v4.2.0 sürümünü duyurdu]].
	- Microsoft, platformlar-arası dağıtık uygulama geliştirme kütüphanesi
    [[https://github.com/dotnet/orleans][Orleans]]'in [[https://devblogs.microsoft.com/dotnet/orleans-3-0/][3.0 sürümünü duyurdu]].
	- Ruby kod kalitesi raporlama aracı RubyCritic, [[https://www.fastruby.io/blog/code-quality/code-coverage/rubycritic-4-2-0-simplecov-support.html][v4.2.0 sürümünü yayınlandı]].
	- Rust ile yazılmış yazı arama ve indeksleme sunucusu [[https://github.com/mosuka/bayard][Bayard]], ilk sürümü
    [[https://github.com/mosuka/bayard/releases/tag/v0.1.0][0.1.0'ı duyurdu]].
	- Alternatif Rust derleyicisi mrustrc, [[https://github.com/thepowersgang/mrustc/releases/tag/v0.9][v0.9 sürümü çıkardı]].
	- Tide, Rust web sunucusu [[https://github.com/http-rs/tide/releases/tag/0.3.0][0.3.0 sürümünü duyurdu]].
	- Lazarus [[https://forum.lazarus.freepascal.org/index.php/topic,47269.0.html][2.0.6 çıktı]].
	- Immer [[https://github.com/immerjs/immer][v5.0.0 çıktı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-16.org][Yazılım Gündemi - 16]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
