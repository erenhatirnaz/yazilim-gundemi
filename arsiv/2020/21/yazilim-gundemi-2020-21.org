#+TITLE: Yazılım Gündemi - 2020/21
#+SUBTITLE: 25-31 Mayıs 2020
#+AUTHOR: Eren Hatırnaz
#+DATE: 1 Haziran 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../20/yazilim-gundemi-2020-20.org][< Önceki Gündem]] | *25-31 Mayıs 2020* | [[file:../22/yazilim-gundemi-2020-22.org][Sonraki Gündem >]]

[[https://teknoseyir.com/blog/yazilim-gundemi-2020-21][TeknoSeyir'de Oku]]
#+END_CENTER

* [[https://insights.stackoverflow.com/survey/2020][StackOverflow Geliştirici Anketi 2020]] sonuçları [[https://stackoverflow.blog/2020/05/27/2020-stack-overflow-developer-survey-results/][açıklandı]]
	StackOverflow sitesinin her yıl düzenli olarak yaptığı geliştirici anketi bu
	yılın Şubat ayında duyurulmuştu. Geçtiğimiz hafta içerisinde ise bu anketin
	sonuçları yayınlandı. Yaklaşık 65.000 kişinin katıldığı bu ankete Türkiye'den
	katılım oranı *%1.22* çıkmış. Sektördeki en yaygın 3 rol ise tahmin
	edebileceğiniz üzere şunlar: *Back-End Developer (%55.2)*, *Full-Stack
	Developer (%54.9)* ve /*Front-End Developer (%37.1)*/. Ankete katılanların
	çoğunluğu ise *%26.5 ile 25-29 yaş arası insanlar* oluşturuyormuş.
	Teknolojilerle ilgili diğer sonuçlar ise şu şekilde:

** En popüler programlama, betik ve işaretleme dilleri sıralaması
	 [[file:gorseller/stackoverflow-2020-populer-diller.png]]
** En popüler web framework'leri
	 [[file:gorseller/stackoverflow-2020-web-frameworks.png]]
** En çok sevilen ve nefret edilen programlama dilleri
	 #+CAPTION: *(SOL):* En çok sevilen programlama dilleri. \\
   #+CAPTION: *(SAĞ):* En çok nefret edilen programlama dilleri
	 [[file:gorseller/stackoverflow-sev-nefret.png]]

	Bu tarz konuları değerlendirirken sürekli söylediğim bir şeyi yine tekrarlamak
	isterim: Teknoloji tercihlerinizi bu anketlerin sonuçlarına göre değil kendi
	ihtiyaçlarınıza göre yapın. Bu veriler sadece geliştirici ekosisteminin büyük
	resmini görmeye yarıyor.

	Anketin tüm sonuçlarını buraya eklemek mümkün olmadığı için sadece bu
	başlıkları aldım ben ama diğer sonuçlar da oldukça ilgi çekici. StackOverflow
	da zaten sonuçlar için çok güzel bir sayfa hazırlamış. Konu başlığına
	eklediğim bağlantıya tıklayarak diğer anket sonuçlarını inceleyebilirsiniz.
* Microsoft'un paket yöneticisi WinGet, [[https://www.theverge.com/2020/5/28/21272964/microsoft-winget-windows-package-manager-appget-copied][AppGet'den 'esinlenmiş']]
	Bir önceki yazılım gündemi yazısında (bkz: [[file:../20/yazilim-gundemi-2020-20.org][Yazılım Gündemi - 2020/20]]) sizlere
	Microsoft'un Build 2020 etkinliğinde duyurduğu paket yöneticisi WinGet'den
	bahsetmiştim. Yine aynı hafta içerisinde AppGet isimli farklı bir paket
	yöneticisinin de geliştiricisi tarafından artık [[https://keivan.io/the-day-appget-died/][devam ettirilmeyeceği
	duyurulmuştu]] fakat bunu gündeme eklememiştim (İtiraf etmek gerekirse
	geliştiricinin yayınladığı yazıyı okumadığım için konuyu farklı bir şey
	sanmıştım). Bu hafta The Verge sitesinde yayınlanan haber ve Microsoft'un
	ilgili takımının yöneticisinin [[https://devblogs.microsoft.com/commandline/winget-install-learning/][yayınladığı yazıyla]] birlikte konu daha fazla
	gündeme geldi.

	AppGet'in geliştiricisi Keivan Beigi, geçtiğimiz hafta bir blog yazısıyla
	AppGet'i artık geliştirmeyeceğini, 1 Ağustostan itibaren de kapatacağını
	duyurdu. Bu hareketinin nedenini ise şöyle açıkladı: "Microsoft WinGet'i
	geliştirirken benimle iş görüşmesi yaptı, ben onlara AppGet'in arka planından
	ve teknik kısımlarından bahsedip, gelecekle ilgili fikirlerimi aktardım fakat
	sonrasında bana hiç geri dönüş yapmadılar. Geçtiğimiz hafta duyurulan WinGet'i
	görünce çok oldum. Microsoft'la rekabet edemem ve topluluğu da bölmek
	istemiyorum. O yüzden AppGet'i artık geliştirmeyeceğim". Üstelik WinGet'in
	duyuru yazısının hiçbir yerinde de bu geliştiriciden ve emeğinden
	bahsedilmemiş.

	Olayın Reddit ve HackerNews gibi platformlarda gündem olmasının ardından olaya
	konu olan Microsoft takımının yöneticisi açıklama yapmak zorunda kaldı ve
	yaptıklarını bir nevi kabul edip, AppGet'deki şu şeylerden esinlendik gibi bir
	yazı yazıp Keivan Beigi'ye teşekkür etmiş. "Geç gelen adalet, adalet değildir"
	atasözünü şu şekilde değiştirirsek konuya çok uyumlu oluyor: "Geç gelen
	teşekkür, teşekkür değildir".

	Geçmişteki Microsoft davranışlarının terk edilip, açık kaynağa yaklaşmalarının
	ardından böyle bir haberle gündeme gelmeleri hiç iyi olmadı. Açıkcası ben de
	Microsoft'un artık bakış açısını değiştirdiğini düşünüyordum fakat bu olay ve
	sonrasında yaşananlar bende hiç iyi bir intiba bırakmadı.
* SpaceX Dragon 2 kapsülünün uçuş arayüzü Chromium üzerinde [[https://space.stackexchange.com/questions/9243/what-computer-and-software-is-used-by-the-falcon-9/9446#9446][JavaScript çalıştırıyormuş]]
	Geçtiğimiz hafta içerisinde 2011'den beri ilk defa Amerikan topraklarından
	astronot gönderildi. Bu görevin diğerlerinden farklı ve özel bir yanı daha
	var: Tarihte ilk kez özel bir şirket uzaya insan gönderdi. Çoğumuz zaten NASA
	ve SpaceX tarafından yapılan canlı yayını izlemiştir. İşte bu yayınlarda
	gördüğümüz SpaceX Dragon 2 kapsülünün dokunmatik uçuş arayüzü Chromium
	üzerinde çalışan bir arayüzüymüş. Bunu da 2015'yılında StackExchange sitesinde
	sorulmuş bir soruya verilmiş cevaptan öğreniyoruz. Cevabı yazan kişinin
	kaynağı ise Google Developer Conferance 2015 ve 2016'de SpaceX mühendisleri
	ile olan konuşmasıymış.

	#+CAPTION: SpaceX canlı yayınından alınmış, çeşitli açılardan Dragon 2
  #+CAPTION: kapsülünün uçuş arayüzü görselleri
	[[file:gorseller/spacex-dragon-ucus-arayuzu.jpeg]]

	Bir kişinin bulup Reddit ve HackerNews gibi platformlarda paylaşması üzere
	konu üzerine bayağı bir espri yapıldı. SpaceX mühendisleri mutlaka
	JavaScript'in yol açabileceği şeylerin önüne geçecek önemleri almıştır tabii
	ki, zaten uzun yıllardır test edilen kapsül geçtiğimiz hafta sorunsuz bir
	şekile Uluslararası Uzak İstasyonuna kenetlendi ve astronotları sağlıklı
	şekilde taşıdı. Dragon 2 kapsülünün kenetlenme ekranının bir benzeri için şu
	adresdeki simülasyonu deneyebilirsiniz: https://iss-sim.spacex.com/ (arkaya da
	Interstellar filminin meşhur müziğini açarsanız daha eğlenceli oluyor :))

	İlgili StackOverflow cevabından öğrendiğimiz diğer bilgiler ise Falcon 9
	roketi hakkında. Falcon 9 roketinin C/C++ dilleri kullanılarak oluşturulmuş
	yazılımı kendilerine göre özelleştirdikleri Linux çekirdeği üzerinde 3 farklı
	işlemcide çalışıyormuş ve sonuçlar karşılaştırılıp uyumsuzluk durumlarında
	işleme alınmıyormuş.

	Ayrıca benim de bu hafta keşfettiğim SpaceX API'sini de sizlerle paylaşmak
	isterim. Bu hafta içerisinde Dragon kapsülleri için de birçok end-point
	kullanıma sunulmuş: https://docs.spacexdata.com/.
* Android Studio [[https://android-developers.googleblog.com/2020/05/android-studio-4.html][4.0 sürümü yayınlandı]]
	IntelliJ IDEA temelli, Google tarafından geliştirilen Android Studio IDE'sinin
	geçtiğimiz hafta içerisinde 4.0 numaralı sürümü stable etiketiyle birlikte
	yayınlandı. Bu sürümle birlikte gelen birkaç özelliği birlikte inceleyelim:

** Motion Editor
	 [[file:gorseller/android-studio-4-0-motion-editor.gif]]

	 Android işletim sisteminin 4.0 sürümünden beri desteklenen =MonitonLayout=
	 API'si sayesinde objelere animasyon kazandırabiliyorduk zaten ama artık
	 Android Studio 4.0 ile bu daha kolay bir hale geldi. Özel editör sayesinde
	 artık XML dosyalarıyla boğuşmadan grafik arayüzünü kullanarak animasyonlar
	 yaratabileceğiz. İsterseniz yine XML görünümüze geçebiliyorsunuz tabii.
** Layout Validation
	 Android sistemler için uygulama geliştirirken tek bir cihaz olmamasından
	 dolayı birçok farklı ekran boyutu için tasarımınızı ayarlamanız gerekiyor
	 (web tarafındaki responsive tasarım gibi). Artık Android Studio 4.0 ile
	 birlikte her cihaz için farklı emülatör çalıştırmak yerine *Layout
	 Validation* sekmesini kullanarak tasarımınızın farklı ekran boyutlarında
	 nasıl gözüleceğini görebiliyorsunuz.

	 [[file:gorseller/android-studio-4-0-layout-validation.png]]
** Build Analyzer
	 Geliştirdiğiniz uygulamaları derlerken bazen derleme süreleri acayip
	 uzayabiliyor fakat bunun hangi eklenti ya da kütüphaneden kaynaklandığını
	 bulmak biraz zordu. Bu sürümle birlikte gelen *Build Analyzer* ile artık uzun
	 süren build işlemlerinde sorunlu olan eklenti ya da kütüphaneleri kolaylıkla
	 tespit edebileceksiniz.

	 [[file:gorseller/android-studio-4-0-build-analyzer.png]]

	Android Studio'nun bu sürümüyle birlikte gelen diğer özellikler ve
	değişiklikler için konu başlığına eklediğim bağlantıya tıklayabilir ya da
	Android Developers kanalında yayınlanan [[https://www.youtube.com/watch?v=f1fHPqAYj5I][şu videoyu izleyebilirsiniz]].
* Google Chrome takımının nedensiz eklenti kaldırmalarının [[https://kodfabrik.com/journal/why-am-i-shutting-down-kozmos][yeni kurbanı: Kozmos]]
	2016 yılındaki =left-pad= olayıyla tanıdığımız Azer Koçulu, npm'den sonra bu
	sefer de Google Chrome Eklenti Takımı'ndan haksızlık gördü. =left-pad= olayını
	hatırlamayanlar için Azer Koçulu'nun kendi sitesinde yazdığı [[https://kodfabrik.com/journal/i-ve-just-liberated-my-modules][şu yazıya]] göz
	atabilirler ([[https://medium.com/@eserozvataf/azer-ko%25C3%25A7ulu-kik-left-pad-ve-npm-ed7c3098ecfb][alternatif Türkçe kaynak]]) ya da kendisinin konuk olduğu [[https://www.youtube.com/watch?v=KjHLfDBVLFE][şu
	podcast yayını]]na göz atabilirler. Bugünkü konumuz 2017'den beri geliştirmekte
	olduğu ücretli Chrome eklentisi olan [[https://getkozmos.com/][Kozmos]].

	[[file:gorseller/kozmos.png]]

	Kısaca Kozmos, tamamen çevrimdışı çalışma imkanı sunan bir çeşit yerimi
	depolama çözümüydü. İnternet bağlantınız yokken bilgilerinizi tarayıcının
	içinde depolayan, internete bağlandığınızda ise her yerden erişebilmeniz için
	onları kendi sunucularına gönderen bir yeni sekme sayfası eklentisiydi. Azer
	Koçulu böyle bir girişimde bulunmuş fakat pek beklediği yatırımlara ulaşamamış
	olsa da projeyi pasif gelir olarak sürdürmeye devam etmiş. Hiçbir kullanıcı
	verisini satmamış, tamamen Google'ın Eklenti Marketi Kurallarına uygun
	şekilde geliştirmesini yapmış.

	Son 2 yıldır ise tabiri caizse Google'ın Chrome eklenti takımı Azer'in başına
	musallat olmuş. Birkaç haftada bir eklentisini marketten kaldıran otomatik
	botlar ile arasında şöyle bir diyalog geçirdikten sonra insan çalışanlar
	durumu düzeltiyormuş (basit özet şeklinde):

	#+BEGIN_QUOTE
	* Google (Bot): Eklentini marketten kaldıracağız.
	* Azer Koçulu: Bu bir yanlışlık olmalı.
	* Google (Bot): Yanlışlıklık yok, kuralları gözden geçir, senin eklentin
    kurallardan birini ihlal ediyor.
	* Azer Koçulu: Hiçbirini ihlal etmiyor, bu bir yanlışlık!
	* Google (sonunda insan): Özür dileriz, yanlışlık oldu.
	#+END_QUOTE

	ve bu tarz konuşmalar sürekli tekrarlandığı halde doğru düzgün bir çözüm
	sunulmamış. En sonunda da birkaç ay önce Google'ın Chrome eklenti takımı
	Kozmos'u hiçbir uyarı ya da bilgi vermeden Kozmos'u marketten kaldırmışlar.
	Üstelik iletişim kurup durum hakkında bilgi alınabilecek bir destek sistemi
	bile yokmuş.

	Üzerine planlar yaptığınız, az da olsa gelir elde ettiğiniz bir projeniz işte
	böyle rahat bir şekilde Google tarafından fişi çekilebiliyor. Bu yazı geçen
	hafta yayınlanmış olmasına rağmen bu haftanın gündemine almamın sebeplerinden
	biri de Google'ın bu yüzünü sizlere tekrar göstermek istemem. Üstelik bu
	olaylar Google'ın elinde tuttuğu tüm uygulama marketlerinde (özellikle Android
	Play Store üzerinde)sürekli tekrarlanıyor. Google'a güvenerek yola çıkacak
	olanlar bir kez daha düşünsün.

	Bu konu hakkında siz ne düşünüyorsunuz? Yorumlar bölümünde konuşalım.
* Qt [[https://www.qt.io/blog/qt-5.15-released][5.15 LTS sürümü yayınlandı]]
	C++ ile platformlar arası (cross-platform) uygulama geliştirmeye yarayan
	kütüphane Qt, geçtiğimiz hafta içerisinde 5.15 sürümünü Uzun-dönem desteği
	(Long-term Support) etiketiyle yayınladı. Bu yılın başında duyurdukları (bkz:
	[[file:../05/yazilim-gundemi-2020-05.org][Yazılım Gündemi - 2020/05]]) gibi LTS etiketli sürümler artık sadece kurumsal
	lisansı olan müşterilerine sunuluyor. Önümüzdeki 3 yıllık periyotda destek
	almaya devam edecek olan 5.15 sürümüyle birlikte gelen bazı yenilikler ise şu
	şekilde:

   * *3 boyutlu grafik API'lerinin soyutlanması*: Farklı işletim sistemlerinde
     çalışan farklı grafik kütüphanelerinin yaygınlaşmasıyla birlikte Qt de,
     cross-platform sözünü tutabilmek için artık sadece [[https://www.khronos.org/opengl/][OpenGL]] kullanmayacak.
     Onun yerine bu katmanı soyutlayarak (abstracting), [[https://developer.apple.com/metal/][Metal]], [[https://www.khronos.org/vulkan/][Vulkan]] ve [[https://docs.microsoft.com/en-us/windows/win32/direct3d12/direct3d-12-graphics][Direct
     3D 12]] gibi farklı grafik kütüphaneleriyle de çalışılabilmesini mümkün kılan
     Qt Rendering Hardware Interface (RHI) sistemini getiriyor.
	 * *Qt Quick 3D*: Qt tabanlı uygulamalarda 3 boyutlu içerikleri kullanmayı
     kolaylaştıracak bir araç için tam destek geldi. Benchmark Demosu için [[https://www.youtube.com/watch?v=wuRH-lr_XBA][şu
     YouTube videosunu izleyebilirsiniz]].
	 * *[[https://www.qt.io/blog/qt-design-studio-1.5-released][Qt Design Studio 1.5]]*: Bu araca da 3 boyutlu çalışmalar için özellikler
     eklenmiş.
	 * *[[https://www.qt.io/blog/new-qml-language-features-in-qt-5.15][Yeni QML özellikleri]]*
	 * *[[https://doc.qt.io/qt-5/qtlottieanimation-index.html][Qt Lottie]] için tam destek*.
	 * *Qt WebEngine artık Chromium 80 kullanıyor*.
	 * Qt Network artk TLS 1.3 destekliyor.

	Bu sürümle birlikte gelen diğer özellikler ve değişiklikler için konu
	başlığına eklediğim bağlantıya tıklayabilir ya da 4 Haziran günü
	gerçekleştirilecek olan şu webiner etkinliğine kayıt olabilirsiniz: [[https://www.qt.io/events/qt-515-lts-built-to-last-1589807096][Qt 5.15
	LTS: Built to Last]].

	Qt ile ilgili diğer haberler:
	 * Qt Online Installer [[https://www.qt.io/blog/qt-online-installer-3.2.3-released][3.2.3 yayınlandı]].
	 * Qt 5.15 ile birlikte gelen [[https://www.qt.io/blog/whats-new-with-qt-for-android][Android için Qt yenilikleri]].
* Yaklaşan Online Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{9.5cm}|l|
  |------------------------------------------------------------------------------+-----------------|
  | Etkinlik İsmi                                                                | Tarihi          |
  |------------------------------------------------------------------------------+-----------------|
  | [[https://kommunity.com/devnot-yazilimci-bulusmalari/events/pythonu-yeniden-kesfetmek-django-framework-ile-restful-api-gelistirme-0456cd39][Python'u Yeniden Keşfetmek: Django Framework ile RESTful API Geliştirme]]      | 1 Haziran 20:00 |
  | [[https://kommunity.com/tracikkaynak/events/acik-seminer-26-gun-microservice-monoliths-vs-microservices-12-factor-apps-b27a33e1][Açık Seminer 26. Gün: Microservice Monoliths vs Microservices 12 Factor Apps]] | 2 Haziran 14:00 |
  | [[https://kommunity.com/tracikkaynak/events/acik-seminer-27-gun-differences-between-openshift-kubernetes-3a8d8109][Açık Seminer 27. Gün: Differences Between OpenShift & Kubernetes]]             | 3 Haziran 14:00 |
  | [[https://kommunity.com/tracikkaynak/events/acik-seminer-28-gun-0401f590][Açık Seminer 28. Gün: DevOps Modernizasyonu]]                                  | 4 Haziran 14:00 |
  | [[https://kommunity.com/tracikkaynak/events/acik-seminer-29-gun-devops-ve-sanallastirma-teknolojileri-ornekleri-94d0ef9f][Açık Seminer 29. Gün: DevOps ve Sanallaştırma Teknolojileri Örnekleri]]        | 5 Haziran 14:00 |
  | [[https://kommunity.com/tracikkaynak/events/acik-seminer-30-gun-80c296da][Açık Seminer 30. Gün: Veri Analizi Süreçlerinde TRT'deki DevOps Kültürü]]      | 6 Haziran 14:00 |
  | [[https://kommunity.com/cloud-and-serverless-turkey/events/kubernetes-hands-on-5-rbac-and-secret-management-280ed399][Kubernetes Hands-On no.5: RBAC and Secret Management]]                         | 7 Haziran 13:30 |
  |------------------------------------------------------------------------------+-----------------|
* Diğer Haberler
	- Hindistan kendi koronavirüs takip uygulamasını [[https://techcrunch.com/2020/05/26/aarogya-setu-india-source-code-release/][açık kaynak yaptı]]. [[https://github.com/nic-delhi/AarogyaSetu_Android][GitHub
    Deposu]]
		- Hindistan koronavirüs uygulamasında hata bulana [[https://www.theregister.com/2020/05/27/aarogya_set_open_source_bug_bounty/][ödül vereceğini açıkladı]].
		- Açık kaynak yapılan uygulamanın marketteki uygulama ile aynı [[https://twitter.com/jackerhack/status/1266971326918455298][olmadığına
      dair iddialar mevcut]].
	- Fransa StopCovid uygulamasının bütün platformlardaki uygulamalarını [[https://gitlab.inria.fr/stopcovid19][açık
    kaynak yaptı]].
	- Google, Amerika'daki protestolar nedeniyle Android [[https://www.reuters.com/article/us-minneapolis-police-google-android/google-postpones-android-11-unveiling-amid-u-s-protests-idUSKBN2360AS][11 Beta sürümünü
    yayınlamayı erteledi]]. [[https://twitter.com/AndroidDev/status/1266589514937466880][Duyuru Tweet'i]]
	- Docker ve Microsoft iş birliklerini [[https://techcrunch.com/2020/05/27/docker-expands-relationship-with-microsoft-to-ease-developer-experience-across-platforms/][genişleteceklerini duyurdular]].
	- Özgür Yazılım Vakfı (FSF) tüm [[https://jitsi.org/jitsi-meet/][Jitsi Meet]] ile tüm üyelerine ücretsiz [[https://www.fsf.org/blogs/community/fsf-gives-freedom-respecting-videoconferencing-to-all-associate-members][video
    konferans hizmeti sağlamaya başlamadı]].
	- TechEmpower firması, [[https://www.techempower.com/benchmarks/#section=data-r19][Framework Benchmarks Round 19]] [[https://www.techempower.com/blog/2020/05/28/framework-benchmarks-round-19/][sonuçlarını yayınladı]].
	- Node.js [[https://nodejs.org/en/blog/release/v12.17.0/][v12.17.0 LTS sürümü yayınlandı]].
	- Symfony birçok dalda yeni sürüm yayınladı:
		- [[https://symfony.com/blog/symfony-5-1-0-released][Symfony 5.1.0]]
		- [[https://symfony.com/blog/symfony-5-0-9-released][Symfony 5.0.9]]
		- [[https://symfony.com/blog/symfony-4-4-9-released][Symfony 4.4.9]]
		- [[https://symfony.com/blog/symfony-3-4-41-released][Symfony 3.4.41]]
	- OpenSSH [[https://www.openssh.com/releasenotes.html][8.3 sürümü yayınlandı]]. Artık [[https://arstechnica.com/information-technology/2020/05/dangerous-sha-1-crypto-function-is-about-to-die-in-ssh/][SHA-1 desteklenmiyor]].
	- Swift takımı sunucu ekosistemi için [[https://swift.org/blog/aws-lambda-runtime/][yeni açık kaynak projesini tanıttı]]:
    [[https://github.com/swift-server/swift-aws-lambda-runtime/][Swift AWS Lambda Runtime]].
	- Visual Studio Code artık [[https://github.com/microsoft/vscode/issues/33620#issuecomment-635367046][ARM64 platformunu destekliyor]].
	- Visual Studio Code için [[https://blog.zeplin.io/introducing-zeplin-for-visual-studio-code-edbc922a5784][Zeplin eklentisi tanıtıldı]].
	- Sublime Merge [[https://www.sublimetext.com/blog/articles/sublime-merge-2-announcement][2 sürümü yayınlandı]].
	- Yeni bir fonksiyonel programlama dili Alpha sürümüyle [[https://functional.blog/2020/05/25/designing-a-functional-programming-language-yatta/][duyuruldu]]: [[https://yatta-lang.org/][Yatta]].
    [[https://github.com/yatta-lang/yatta][GitHub Deposu]]
	- Yeni bir platformlar arası (cross-platform) açık kaynak C++ framework'ü
    [[https://preshing.com/20200526/a-new-cross-platform-open-source-cpp-framework/][duyuruldu]]: [[https://plywood.arc80.com/][Plywood]]. [[https://github.com/arc80/plywood][GitHub Deposu]]
	- Upbound Cloud Community Preview [[https://blog.upbound.io/announcing-upbound-cloud-community-preview/][tanıtıldı]].
	- Snowpack [[https://www.snowpack.dev/posts/2020-05-26-snowpack-2-0-release/][2.0 sürümü yayınlandı]].
	- immudb [[https://github.com/codenotary/immudb/releases/tag/v0.6.0][v0.6.0 sürümü yayınlandı]].
	- go-micro [[https://github.com/micro/go-micro/releases/tag/v2.8.0][v2.8.0 sürümü yayınlandı]].
	- TiDB [[https://github.com/pingcap/tidb/releases/tag/v4.0.0][v4.0.0 sürümü yayınlandı]].
	- Astree [[http://edeforas.free.fr/?p=305][v1.22 sürümü yayınlandı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-21.org][Yazılım Gündemi - 2020/21]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
