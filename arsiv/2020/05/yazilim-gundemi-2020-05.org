#+TITLE: Yazılım Gündemi - 2020/05
#+SUBTITLE: 27 Ocak - 2 Şubat 2020
#+AUTHOR: Eren Hatırnaz
#+DATE: 3 Şubat 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../04/yazilim-gundemi-2020-04.org][< Önceki Gündem]] | *27 Ocak - 2 Şubat 2020* | [[file:../06/yazilim-gundemi-2020-06.org][Sonraki Gündem >]]

[[https://teknoseyir.com/blog/yazilim-gundemi-2020-05][TeknoSeyir'de Oku]]
#+END_CENTER

* CWA, Teknoloji ve Oyun sektörü çalışanlarını [[https://gizmodo.com/cwa-launches-new-effort-to-unionize-game-and-tech-worke-1840861878][örgütlemek istiyor]]
	Amerika'daki büyük işçi sendikalarından biri olan [[https://en.wikipedia.org/wiki/Communications_Workers_of_America][The Communications Workers
	of America]], şimdi de teknoloji ve oyun sektörü çalışanlarını bünyesine katmak
	ve onların da sorunlarını dile getirmek için paçaları sıvadı. Bu sendika
	hakkında pek bir bilgim yok ama bu haber özelinde konuşmak istediklerim olduğu
	için gündeme aldım bunu.

	Örgütlü mücadele her zaman için ilgili sektördeki sorunların dile
	getirilebilmesi ve çözüme ulaştırılabilmesi açısından en iyi yöntemlerden
	birisidir. Konuyla ilgili atasözünün de dediği gibi: "Bir elin nesi var, iki
	elin sesi var". Ülkemizde maalesef pek fazla iyi örneklerine rastlayamasak da
	internet kullanıcıları olarak hepimizi etkileyen Adil Kullanım Noktası'nın
	(AKN) kaldırılması olayının arkasında örgütlü bir mücadele var: [[https://internettekalite.com/][İnternette
	Kalite Hareketi]]. Bu minvalde yazılım geliştirme sektörü olarak da
	sorunlarımızı dile getirebileceğimiz, çözüm yolları için uğraşlar
	verebileceğimiz sendikalara ya da meslek örgütlerine ihtiyacımız var ve
	ilerlediğimiz gelecekte bu ihtiyacın daha da çok olacağını düşünüyorum.
	Ayrımcılıklar, fazla çalışma saatleri ve düşük ücretler, mobbing gibi sorunlar
	hemen her sektörde karşımıza çıksa da, etik olmayan uygulamalar (şirketin
	kullanıcıların verilerini izni olmadan kullanması vb.) ve hükumetlerle yapılan
	anlaşmalar gibi sektörümüze özel sorunlar da mevcut.

	Türkiye'de benim bildiğim kadarıyla bizim alanımızı kapsayan meslek örgütü
	olarak [[https://www.bmo.org.tr/][Bilgisayar Mühendisleri Odası]] var. Faaliyetleri hakkında pek fazla
	bilgim olmasa da [[https://www.bmo.org.tr/2020/01/23/mebin-teknik-liselerde-yazilim-egitimi-yontemi-cagdisidir/][Delphi eğitimi protokolü için bildiri]]yle farkına vardığım bir
	oluşum oldu. Aslında önceden de ismini duymuştum fakat pek bakma fırsatım
	olmamıştı. Sayfalarını incelediğimde "[[https://www.bmo.org.tr/en-az-ucret/][En Az Ücret Tanımları]]" sayfası dikkatimi
	çekti. BMO, 2018 yılından beri her yıl "Mühendislik Asgari Ücreti"
	belirliyorlarmış. 2020 yılı için belirlenen Mühendislik Asgari Ücreti ise
	5.000TL imiş. Sektöre ne kadar etkisi vardır bilinmez ama ben yine de bu tarz
	örgütlü faaliyetlerin olması gerektiğini düşünüyorum. Mesleki standartların
	belirlenmesi, haklarımızı aramak ve talep etmek için bu tarz örgütlere üye
	olmakta ve aktif görev almakta fayda var. Ben de şahsen işe girdiğimde BMO'ya
	üye olmayı düşünüyorum.

	Bu konu hakkında siz ne düşünüyorsunuz? Sizce teknoloji sektörü çalışanları
	olarak nasıl örgütlenmeliyiz? Haklarımızı nasıl aramalıyız? Yorumlar bölümünde
	konuşalım.
* Cloudflare: "[[https://blog.cloudflare.com/javascript-libraries-are-almost-never-updated/][JavaScript kütüphaneleri projeye eklendikten sonra neredeyse hiç güncellenmiyor]]"
	Dünya çapında bir çok yerde veri merkezinin olması dolayısıyla CDN hizmetini
	de çok kolay verebilen [[https://www.cloudflare.com/][Cloudflare]] firması, bu hafta alt hizmeti olan [[https://cdnjs.com/][CDNJS]] ile
	ilgili bir analiz yayınladı. Bu analiz tam olarak bu haberin başlığındaki
	cümleyi içeriyor. Yani geliştiriciler olarak bir JavaScript kütüphanesini bir
	kere projeye ekliyoruz sonra güncellemelerle pek ilgilenmiyoruz.

	#+CAPTION: CDNJS sunucusuna bir günde gelen istek sayısına göre jQuery sürümleri grafiği
	[[file:gorseller/cloudflare-jquery-1.png]]

	Grafikte sizin de kolayca görebileceğiniz üzere Mayıs 2019 ayında jQuery'nin
	yeni versiyonu olan 3.4.1 çıkmış olmasına rağmen diğer eski sürümlerin
	popülaritesini düşürememiş. En çok istek alan jQuery sürümü ise 3.3.1 olmuş.

	#+CAPTION: Hatta 2013 yılında yayınlanan jQuery 1.10.0 sürümü bile hata hatırı
  #+CAPTION: sayılır derecede istek alıyor
	[[file:gorseller/cloudflare-jquery-2.png]]

	Elbette sisteminiz ilgili sürümlerde sorunsuz çalışıyorsa ve ihtiyaçlarınızı
	karşılıyorsa bir üst sürüme geçmek için efor sarf etmenize gerek yok
	("çalışıyorsa dokunma") ama yine de güvenlik açıkları vb. nedenlerden dolayı
	projenize eklediğiniz her bağımlılığın sürümlerini takibe almakta fayda var.
* GitHub, illegal Instagram-API [[https://github.com/github/dmca/blob/master/2020/01/2020-01-22-facebook.md][deposunu kilitledi]]
	#+CAPTION: İlgili [[https://github.com/mgp25/Instagram-API][GitHub sayfası]]na
  #+CAPTION: girince sizi karşılayan sayfa
	[[file:gorseller/github-instagram-api.png]]

	Instagram platformunun resmi olarak biz geliştiricilere sunduğu bir API
	sistemi olmadığı için çoğu kişi GitHub'da Mgp25 nickli kullanıcının
	yayınladığı resmi olmayan, PHP ile yazıldığını hatırladığım (yanlış hatırlıyor
	da olabilirim) Instagram-API isimli kütüphaneyi kullanıyordu. Fakat geçtiğimiz
	hafta (bu hafta gündem oldu) GitHub, Facebook'un isteği doğrultusunda bu
	GitHub deposunu kilitledi. Artık deponun sayfasına girmeye çalıştığınızda sizi
	yukarıdaki ekran görüntüsündeki gibi bir açıklama karşılıyor (bu durum deponun
	forkları için de geçerli). Açıkcası kullanım amacı kişiden kişiye değişiklik
	gösterse de çoğu kişi bu kütüphaneyi maalesef beğenme ve takip etme botları
	gibi amaçlar için kullandığından ve bazı telif hakkı sorunlarına yol açtığı
	için Facebook'u pek de haksız bulmuyorum.

	Yapılan işlemlerle ilgili daha detaylı ve hukuki bilgiler için konu başlığına
	eklediğim bağlantıya bakabilirsiniz.
* Qt 2020 yılına [[https://www.qt.io/blog/qt-offering-changes-2020][değişikliklerle girdi]]
	Popüler platformlar-arası (cross-platform) uygulama geliştirme
	framework'lerinden olan Qt, bu hafta bloglarında yayınladıkları yazı ile
	fiyatlandırma ve lisanslamayla ilgili değişikliklere gittiklerini duyurdular.
	Maalesef değişiklikler pek bizim açımızdan olumlu yönde değil. Şöyle ki:

	 * Artık Qt binary'lerini indirmek için Qt hesabınız olması gerek.
	 * Uzun-dönem destekli (LTS - Long-term-supported) sürümler ve çevrimdışı
     kurumlar (offline installer) artık sadece ticari lisans sahiplerine
     sunulacak.
	 * Startuplar ve küçük ölçekli şirketler için Qt fiyatlandırması yıllık $499
     oldu.

	Yayınladıkları blog yazısında elbette tüm bu değişiklikler için mantıklı
	sebepler bulduklarını iddia ediyorlar. Örneğin ilk maddeyi şöyle savunmuşlar.
	Qt açık kaynak kullanıcılarının bile artık Qt binary indirmesi için "Qt
	Account" açması gerekiyor. Çünkü bu şekilde kendilerinin servislerini en iyi
	şekilde kullanabilecek ve katkı sağlayabilecekmişiz. Ayrıca bu sayede hata
	raporları, forumlar, kod incelemeleri vb birçok şeye de erişebilecekmişiz.
	Kısaca "kimler qt indiriyor ve kullanıyor elimizde tam listesi olsun
	istiyoruz" demiyorlar da lafı dolandırıyorlar işte. Qt açık kaynağı
	kodlarından derleyip kullanabilirsiniz tabii ki ama kolay olsun direkt binary
	indireyim derseniz "Qt Account" şart.

	LTS sürümlerinin ve çevrimdışı kurulumların da sadece ticari lisans
	sahiplerine verilmesini de açık kaynak kullanıcıların yeni sürümlere daha iyi
	adapte olabilmesi için yapıyoruz demişler ama kendilerinin de açıkladığı gibi
	asıl mesele iş modellerini değiştirmek istemeler ve ticari lisansı firmalar
	için daha cazip kılmak istemeleri. Bunu biraz anlayışla karşılayabiliyorum
	çünkü ticari bir şirket oldukları için bu tarz kaygıları olması normal.

	Kısaca haberi özetleyecek olursak Qt, açık kaynak kullanıcıları için biraz
	vanayı kısıyor. Açık kaynak kullanıcıları için kötü haber maalesef. Neyse, en
	azından tamamen ücretli hale gelmedi.
* Go 1.15 sürümü için [[https://blog.golang.org/go1.15-proposals][planlar yapıldı]]
	Go programlama dili gün geçtikçe gelişmeye ve sürüm atlamaya devam ediyor. Bu
	hafta yayınladıkları blog yazısı ile Go takımı Şubat ayı içerisinde bir
	aksilik olmazsa, şu an beta sürecinde olan 1.14 sürümünü RC1 etiketi ile
	yayınlayacaklarını duyurmuşlar. Aynı zamanda bir sonraki sürüm olan 1.15 için de
	bazı kararların verilmesine başlamışlar. Bu yılın Ağustos ayında yayınlanması
	planlanan bu sürüm üzerinde çalışmak için GitHub üzerinden gelen şu üç öneriyi
	seçmişler:

	 * [[https://golang.org/issue/32479][#32479]]: Diagnose string(int) conversion in =go vet=.
	 * [[https://golang.org/issue/4483][#4483]]: Diagnose impossible interface-interface type assertions in =go vet=.
	 * [[https://golang.org/issue/28591][#28591]]. Constant-evaluate index and slice expressions with constant strings
     and indices.

	Görüldüğü üzere daha çok Go dilinin komut satırı aracı olan =go vet= üzerine
	odaklanmışlar gibi gözüküyor. =go vet= aracı vermiş olduğunuz .go uzantılı
	dosyayı inceliyor ve duruma göre size hata ve uyarı veriyor. Her ne kadar
	planlar aşağı yukarı yapılmış gibi gözükse de Go takımı 1.14 sürümünün
	yayınlanmasından biraz sonra geliştirmeye başlayacağı için 1.15 sürümü için
	tartışmalara katılabilir ve yeni önerilerde bulunabilirsiniz. Henüz kapı tam
	kapanmamış yani anlayacağız.

	Üzerinde çalışılması planlanan özelliklerin ve sürecin detayları için konu
	başlığına eklediğim blog yazısına bakabilirsiniz.
* RStudio, [[https://blog.rstudio.com/2020/01/29/rstudio-pbc/][Kamu Yararına Şirket oldu]]
	[[https://www.r-project.org/][R programlama dili]] her ne kadar sektörel yazılımlarda pek tercih edilmese de
	veri bilimi ve özellikle de istatistik alanında çalışan akademisyenlerin
	gözdesi olmuş durumda. Çoğumuz R dilinin IDE'si sayılabilecek [[https://rstudio.com/][RStudio]]
	yazılımını aslında dilin bir parçası sanıyoruz. Hatta ben de bu haberle
	karşılaşana kadar öyle sanıyordum fakat RStudio aslında ayrıca geliştirilen
	bir araç, hatta şirketmiş. İşte bu şirket, bu hafta bloglarında yayınladıkları
	yazı ile birlikte bir "[[https://en.wikipedia.org/wiki/Public-benefit_corporation][Public Benefit Corparation]] (PBC - Kamu Yararına
	Şirket)" haline gelmiş. Sanırım Türkiye'de olmayan bir şirket türü, biraz
	detaylarını araştırmaya çalıştım ama pek fazla bir şey anladığım söylenemez.
	Yine de bizim alanımızla ilgili bir yazılım üreten bir şirketin dönüşmesi
	olduğu için gündeme almak istedim.

	Bundan sonraki ilerleyecekleri yolla ilgili detaylı bilgilere konu başlığına
	eklediğim bağlantıyı inceleyebilirsiniz.
* Google App Maker [[https://support.google.com/a/answer/9682494?hl=en][hizmetini kapatıyor]]
	Gün geçmiyor ki Google bir ürününü ya da hizmetini [[https://killedbygoogle.com/][Google Mezarlığı]]na
	göndermesin. Bu hafta da G Suite isimli işletmeler için çeşitli hazır çözümler
	içeren paketin içerisindeki App Maker hizmetini kapacağını duyurdu. İsminden
	anladığım kadarıyla işletmeler için kod yazmadan basit mobil uygulamalar
	oluşturmaya yarayan bir hizmetti. Geçtiğimiz haftalardaki bir yazılım gündemi
	yazısının (bkz: [[file:../03/yazilim-gundemi-2020-03.org][Yazılım Gündemi - 2020/03]]) "Diğer Haberler" bölümünde
	Google'ın, kod yazmadan uygulama geliştirme aracı olan AppSheet'i satın
	aldığını yazmıştım. Dolayısıyla böyle bir gelişme bizim için pek sürpriz
	olmadı.

	Bu hizmeti hemen kapatmıyorlar tabii ki ama ufaktan fişini çekmeye
	hazırlanıyorlar. Süreç bu şekilde ilerleyecekmiş:

	 * *27 Ocak 2020*: Var olan uygulamalar çalışmaya devam edecek fakat App Maker
     hizmetinin geliştirilmesine devam edilmeyecek. Kritik hatalar hâlâ mevcut.
	 * *15 Nisan 2020*: Geliştiriciler bu tarihten itibaren yeni App Maker
     uygulaması oluşturamayacaklar.
	 * *19 Ocak 2021*: Var olan uygulamalar çalışmayacak. App Maker verileriniz
     Cloud SQL üzerinde değişmeden duracak ve Google Cloud Platform
     hesabınızının poliçelerini takip etmeye devam edecek. Son cümleyi ben de
     tam anlamadım fakat sanırım GCP kapsamında bazı ücretlendirmeler fatura
     edilebilir demek istiyorlar.

	Yani anlayacağız Google yeni satın aldığı bir şirketin çözümünü kendi
	sistemine entegre ediyor ve kendi çözümünü de kullanımdan kaldırıyor. Dağdan
	gelen bağdakini kovdu yani. Konu başlığına eklediğim bağlantıda da zaten
	Google, App Maker alternatifi olarak AppSheet'i göstermiş ve oraya geçilmesini
	tavsiye etmiş. Eğer sistemi kullanıyorsanız konu başlığındaki bağlantıyı
	mutlaka okuyun ve aksiyon almaya başlayın.
* Ekosistem ve topluluk anketleri
** [[https://surveys.jetbrains.com/s3/developer-ecosystem-survey-2020-sh][JetBrains Developer Ecosystem Survey 2020]]
	 [[file:gorseller/jetbrains-anket.png]]

	 JetBrains'in her yıl düzenli olarak yaptığı geliştirici ekosistemi anketi bu
	 yılda katılıma açıldı. Diğer anketlerden farklı olaran JetBrains'in ekonomik
	 gücü olduğu için katılımcılardan rastgele kişilere ödüller de (MacBook Pro,
	 $300'lık Amazon hediye kartı ve JetBrains Sürpriz Hediye Paketi) veriyor. Ben
	 nasıl olsa çıkmaz diyerek MacBook Pro'yu seçtim. Anket biraz uzun 20-25
	 dakika sürebiliyor ama isterseniz kaydedip sonra da kaldığınız yerden
	 doldurmaya devam edebiliyorsunuz. Geçtiğimiz senenin anket sonuçları için:
	 [[https://www.jetbrains.com/lp/devecosystem-2019/][The State of Developer Ecosystem 2019]].
** [[https://docs.google.com/forms/d/e/1FAIpQLSf-DvTpaz4oSPDMghdpHutdoY1Pn_YqVa8JRLV2tPIiQcM3BA/viewform][Yazılım Geliştiricileri Maaş Anketi 2020]]
	 [[file:gorseller/yazilim-gelistirici-maas-anketi.png]]

	 Twitter'daki [[https://twitter.com/oncekiyazilimci][oncekiyazilimci]] nickli parodi hesabının 2 yıldır düzenli olarak
	 yaptığı bir anket çalışması. Ankete katılım 31 Mart 2020 tarihine kadar devam
	 edecekmiş. Önceki yılların anket sonuçları için bu sayfaları ziyaret
	 edebilirsiniz:
	  * [[https://medium.com/@oncekiyazilimci/yaz%C4%B1l%C4%B1mc%C4%B1-maa%C5%9Flar%C4%B1-2019-f0e535d736a3][Yazılımcı Maaşları | 2019]]
	  * [[https://medium.com/@oncekiyazilimci/yaz%C4%B1l%C4%B1mc%C4%B1-maa%C5%9Flar%C4%B1-c312a05df5a6][Yazılımcı Maaşları | 2018]]
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |--------------------------------------------------------------+----------+----------------|
  | Etkinlik İsmi                                                | Yeri     | Tarihi         |
  |--------------------------------------------------------------+----------+----------------|
  | [[https://www.meetup.com/Istanbul-Spring-Meetup/events/267716831/][Spring Boot uygulamalarında derin Elasticsearch kullanımı]]    | İstanbul | 3 Şubat 19:00  |
  | [[https://www.meetup.com/trendyol/events/267805404/][Cloud Native Uygulamalarda GitLab + CI ile GitOps Pratikleri]] | İstanbul | 4 Şubat 19:00  |
  | [[https://www.meetup.com/python-istanbul/events/268319431/][Python Saati 101 - The Zen of Software Developer]]             | İstanbul | 4 Şubat 19:00  |
  | [[https://www.meetup.com/GDG-Cloud-Istanbul/events/268195069/][Google Cloud Days 3 - Production-Scale ML Platform on GCP]]    | İstanbul | 5 Şubat 18:30  |
  | [[https://kommunity.com/kodluyoruz/events/kanser-tedavisinde-derin-ogrenme-yontemlerinin-kullanimi][Kanser Tedavisinde Derin Öğrenme Yöntemlerinin Kullanımı]]     | İstanbul | 6 Şubat 18:30  |
  | [[https://www.meetup.com/IBMCloudTR/events/268323729/][Watson ile Kendi Chatbot'unuzu Nasıl Oluşturursunuz?]]         | İstanbul | 6 Şubat 19:00  |
  | [[https://www.meetup.com/TestHive/events/268357425/][Test Automation Project With Spring Framework]]                | İstanbul | 11 Şubat 19:00 |
  | [[https://www.meetup.com/Mekansal-Zeka/events/267511327/][Mobil Harita Üretimi, HD-map ve Mekansal Zeka]]                | İstanbul | 13 Şubat 18:30 |
  | [[https://www.meetup.com/Istanbul-Java-User-Group/events/267929475/][RxJava'yı legacy koda uygulamak]]                              | İstanbul | 13 Şubat 19:00 |
  | [[https://www.meetup.com/ING-%25C4%25B0novasyon-Merkezi/events/268406663/][Yapay Zeka Okuryazarlığı]]                                     | İstanbul | 14 Şubat 18:30 |
  | [[https://www.meetup.com/Akademi-4-0/events/268053643/][Makine Öğrenmesine Giriş - 101]]                               | İstanbul | 15 Şubat 08:30 |
  | [[https://kommunity.com/istanbulphp/events/microservices][Microservices]]                                                | İstanbul | 15 Şubat 13:00 |
  | [[https://www.meetup.com/GDGAnkara/events/268384563/][Python ile Programlamaya Giriş]]                               | Ankara   | 15 Şubat 11:00 |
  |--------------------------------------------------------------+----------+----------------|
* Diğer Haberler
	- [[https://openai.com/][OpenAI]] ve [[https://pytorch.org/][PyTorch]] güçlerini [[https://venturebeat.com/2020/01/30/openai-facebook-pytorch-google-tensorflow/][birleştiriyor]].
	- Google, [[https://tinygo.org/][TinyGo]] projesine [[https://mobile.twitter.com/TinyGolang/status/1223887654158307328][sponsor oldu]].
	- GitLab'ın Mercurial destekli fork'u açık kaynak ve özgür yazılım [[https://heptapod.net/a-public-heptapod-for-free-and-open-source-software.html][olarak
    duyuruldu]]: [[https://heptapod.net/][Heptapod]].
	- Rust programlama dilinin 1.41.0 [[https://blog.rust-lang.org/2020/01/30/Rust-1.41.0.html][sürümü duyuruldu]].
	- Rust takımı IDE dostu derleyicisini [[https://www.infoq.com/news/2020/01/rust-analyser-ide-support/][duyurdu]]: [[https://rust-analyzer.github.io/][Rust Analyzer]].
	- GNU C kütüphanesinin 2.31 [[https://lists.gnu.org/archive/html/info-gnu/2020-02/msg00001.html][sürümü yayınlandı]].
	- Elixir programlama dilinin 1.10 [[https://elixir-lang.org/blog/2020/01/27/elixir-v1-10-0-released/][sürümü yayınlandı]].
	- JetBrains, [[https://ktor.io/][Ktor]] framework sisteminin 1.3 [[https://blog.jetbrains.com/kotlin/2020/01/ktor-1-3-release/][sürümünü yayınladı]].
	- Google, Dagger kütüphanesinin 2.26 [[https://github.com/google/dagger/releases/tag/dagger-2.26][sürümünü yayınladı]].
	- [[https://edgedb.com/][EdgeDB]] veritabanının 1.0 Alpha 2 [[https://edgedb.com/blog/edgedb-1-0-alpha-2/][sürümü duyuruldu]].
	- Dağıtık veritabanı sistemi [[https://etcd.io/][etcd]], 3.4.3 [[https://etcd.io/blog/jepsen-343-results/][sürümünü yayınladı]].
	- Unity oyun motorunun 2019.3 [[https://blogs.unity3d.com/2020/01/28/unity-2019-3-is-now-available/][sürümü duyuruldu]].
	- Godot oyun motorunun 3.2 [[https://godotengine.org/article/here-comes-godot-3-2][sürümü duyuruldu]].
	- Raspberry Pi'ye Vulkan [[https://www.raspberrypi.org/blog/vulkan-raspberry-pi-first-triangle/][desteği geliyor]].
	- Derin öğrenme kütüphanesi [[https://github.com/explosion/thinc][Thinc]], v8.0.0a0 [[https://github.com/explosion/thinc/releases/tag/v8.0.0a0][sürümünü yayınladı]].
	- Görsel bir şekilde Python kodu debug etmeye yarayan [[https://github.com/CCExtractor/vardbg][vardbg]] aracının v0.11.6
    [[https://github.com/CCExtractor/vardbg/releases/tag/v0.11.6][sürümü yayınlandı]].
	- Python veri analizi kütüphanesi [[https://pandas.pydata.org/pandas-docs/stable/index.html][Pandas]], 1.0.0 [[https://pandas.pydata.org/pandas-docs/stable/whatsnew/v1.0.0.html][sürümünü yayınladı]]. [[https://github.com/pandas-dev/pandas][GitHub
    Deposu]]
	- OpenAPIGenerator v4.2.3 [[https://github.com/OpenAPITools/openapi-generator/releases/tag/v4.2.3][çıktı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-05.org][Yazılım Gündemi - 2020/05]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
