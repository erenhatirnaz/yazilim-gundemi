#+TITLE: Yazılım Gündemi - 18
#+SUBTITLE: 11-17 Kasım 2019
#+Author: Eren Hatırnaz
#+DATE: 17 Kasım 2019
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../17/yazilim-gundemi-17.org][< Önceki Gündem]] | *11-17 Kasım 2019* | [[file:../19/yazilim-gundemi-19.org][Sonraki Gündem >]]

[[https://teknoseyir.com/blog/yazilim-gundemi-18-11-17-kasim-2019][TeknoSeyir'de Oku]]
#+END_CENTER

* [[https://githubuniverse.com/][GitHub Universe 2019]] etkinliği [[https://github.blog/2019-11-13-universe-day-one/][gerçekleşti]]
	GitHub'ın her yıl geleneksel olarak düzenlediği Universe etkinliği bu sene de,
	bu hafta içerisinde gerçekleşti. Etkinlik ABD'deki Kaliforniya eyaletinde
	gerçekleşti fakat aynı zamanda canlı yayın ile de tüm dünyaya yayınlandı. Ben
	etkinliği izleyemedim ama etkinlikle duyurdukları her şeyi toparladıkları blog
	yazısını inceledim ve sizlere birkaç tane geliştmeyi aktarmaya çalışacağım.
	Öyleyse başlayalım:

** GitHub iOS uygulamasının Beta programı duyuruldu
	 Mobilden GitHub'a erişebilmek bazen benim de ihtiyaç duyduğum bir şeydi. Şu an
	 zaten mobil tarayıcıdan GitHub'a girdiğinizde ona göre bir arayüz geliyor
	 fakat yine pek kullanışlı değil. iOS uygulama mağazasında bazı üçüncü parti
	 uygulamalar olsa da ben pek güvenemedim. Sonuçta tüm depolarımıza erişim izni
	 veriyoruz. GitHub da bu alanda bir eksiklik hissetmiş olacak ki bu etkinlikle
	 iOS uygulamasının beta sürecinin başladığını [[https://twitter.com/github/status/1194675248047616000][duyurdu]]. Android için ise yakında
	 başlayacağını belirttiler. Duyar duymaz ben de hemen Beta için kayıt yaptım ve
	 3-4 gündür kullanıyorum. Siz de iOS uygulamanın beta programına kaydolmak için
	 [[https://github.com/mobile/beta?platforms=ios][buraya]]; Android uygulamanın bekleme listesine kaydolmak için [[https://github.com/mobile/beta?platforms=android][buraya]]
	 tıklayabilirsiniz.

	 [[file:gorseller/github-mobile-ios.png]]

	 Kullandığım kadarıyla gayet güzel bir uygulama olmuş fakat şu an için
	 eksikleri ve hataları mevcut. Örneğin hangi branch'da olduğumu göremiyorum ya
	 da branch'lar arasında geçiş yapamıyorum (bence olması gereken bir özellik).
	 README.md dosyalarındaki görsellerde de gözükmeme sorunu mevcut. Ayrıca gece
	 moduna teması da mevcut. İşin ilginci GitHub web'de henüz gece modu teması
	 yok. Umarım web sürümüne de gelir. Geceleri GitHub'ı açtığımda far görmüş
	 tavşan gibi kalmak istemiyorum. Gerekli geri bildirimleri mail olarak
	 gönderdim. Gerekli geliştirmeler devam edecektir.
** GitHub Arşiv Programı duyuruldu
	 GitHub herkese açık depolarımızı 1000 yıl boyunca saklamak için hazırlanıyor.
	 Birkaç ülkenin meyve ve sebze tohumları için yaptığı çalışmanın aynısını
	 GitHub da kodlarımız için yapmak için kollarını sıvadı. Bu etkinlikte
	 duyurulan bu programın amacı ise gelecek nesillere şimdiki zamanın programlama
	 kültürü ile ilgili materyaller bırakmak. Bu sayede geleceğin tarihçileri ya da
	 "dijital arkeolojist"leri bu depoları inceleyerek programlama kültürümüz ya da
	 topluluklarımız ile ilgili bilgiler edinebilecekler ya da bambaşka amaçlar
	 için kullanabilirler -kim bilir.

	 Elbette GitHub bu işi tek başına yapmıyor. Partnerlerin hepsini tek tek yazmak
	 yerine programdaki rollerini açıklayarak ilerleyelim.

	   - GitHub: Zaten tüm verileri sağlayan şirketin kendisi. GitHub neredeyse
       anlık olarak tüm depolara ait verileri API sistemi üzerinden erişilebilir
       şekilde diğer partnerler ile paylaşacak.
		 - GHTorrent: GitHub'ın tüm herkese açık verilerini takip edecek ve bunları
       günlük ya da aylık formatlarda erişilebilecek şekilde saklayacak.
		 - GH Archive: GHTorrent'e ek olarak bu hizmet aynı zamanda BigQuery
       kullanarak sorgulama özelliği de sunacak. Bu hizmetten de saatlik, günlük
       ya da aylık şekilde indirmeler yapabileceğiz.
		 - Internet Archive: Zaten birçok farklı web sitenin eski hallerini saklayan
       bu hizmet aynı şeyi GitHub depolarının sayfaları için de yapacak ve
       bunlara git veya https üzerinden erişilebilecek.
		 - Software Heritage Foundation: Aylık olarak GitHub'ı tarayacak ve herkese
       açık verileri kendi arşivine alacak.
		 - Bodleian Kütüphanesi: Oxford Üniversite'ne bağlı bu kütüphane GitHub'daki
       en çok yıldız alan ve en çok proje tarafından kullanılan projeleri kendi
       depolarında (repo değil, fiziksel depo) film makaralarında saklayacak.
		 - Arctic World Archive: 2 Şubat 2020 tarihinde alınacak tüm aktif herkese
       açık depoların görüntüleri (snapshot) yine film makaralarında, kuzey
       kutbuna çok yakın bir yerde uzun ömürlü olacak şekilde depolanacak.
		 - Microsoft Project Silica: Her beş yılda bir olacak şekilde Microsoft
       Resarch takımı aktif ve herkese açık tüm depoları 10.000 yıl
       saklayabilecek quartz cam plakalara femtosecond lazer kullarak yazacak.

	  Gördüğünüz gibi bayağı büyük bir organizasyon şeklinde işleyecek bu program.
	  Diğer detaylı ayrıntılar için GitHub'ın hazırladığı [[https://archiveprogram.github.com/][bu web sayfasını]] ziyaret
	  edebilirsiniz. Açıkcası her ne kadar gelecekler kodlarımızın ne amaçla
	  kullanılacağını bilmesek de program benim hoşuma gitti. Hatta güzel birkaç
	  bilim-kurgu senaryosu da aklıma geldi konuyla ilgili.

		Bu konuyla ilgili siz ne düşünüyorsunuz? Sizce gelecekte kodlarımız hangi
		amaçlar için kullanılabilir? Yorumlar bölümünde beyin fırtınası yapalım.

  Etkinlikle duyurulan diğer birkaç gelişme ise şu şekilde:
	  - [[https://github.blog/2019-11-13-universe-day-one/#github-actions][GitHub Actions]] ve [[https://github.blog/2019-11-13-universe-day-one/#github-packages][GitHub Packages]] beta programından çıktılar,
		- Bildirimlerde [[https://github.blog/2019-11-13-universe-day-one/#notifications][iyileştirmeler]],
		- Bir fonksiyonun nerede tanımlandığını ya da nerelerde kullanıldığını
      [[https://github.blog/2019-11-13-universe-day-one/#navigation][gösterme]],
		- Kodlar içerisinde özel [[https://github.blog/2019-11-13-universe-day-one/#search][aramalar yapabilme]],
		- GitHub Güvenlik Labaratuvarı [[https://github.blog/2019-11-14-announcing-github-security-lab-securing-the-worlds-code-together/][tanıtıldı]],
		- GitHub Enterprise Server 2.19 sürümü [[https://github.blog/2019-11-13-universe-day-one/#server][duyuruldu]],
	Ayrıca bu hafta içerisinde GitHub'ın Kullanım Sözleşmesi ve Gizlilik Anlaşması
	da [[https://github.blog/2019-11-15-updates-to-our-terms-of-service-and-privacy-statement/][güncellendi]].
* Mozilla, Bytecode Birliğini [[https://hacks.mozilla.org/2019/11/announcing-the-bytecode-alliance/][tanıttı]]
  #+ATTR_HTML: :height 200
  #+ATTR_LATEX: :height 3cm
	[[file:gorseller/mozilla-bytecode-alliance.png]]

	Tek amacı olmasa da en büyük amaçlarından biri olan JavaScript'e alternatif
	olması için geliştirilen WebAssembly programlama diline en çok katkı
	yapanlardan birisi olan Mozilla, topluluk için çalışmaya devam ediyor. Elbette
	birliği tek başına kurmadı. Şu an için birliğin içerisinde Fastly, Intel ve Red
	Hat firmaları var fakat daha çok firmanın da katılmasını bekliyorlar.

	Günümüzde yazılım geliştirmenin evrildiği hal itibariyle üçüncü parti
	kütüphaneler olmadan bir yazılım çözümü üretmek neredeyse imkansız hale geldi.
	Elbette üçüncü parti kütüphaneler ya da araçlar kullanmanın kötü bir yanı yok,
	aksine açık kaynak topluluğu için çok faydalı da oluyor fakat bu sürecin
	sağlıklı olmayan bazı parçaları mevcut. Şöyle ki, kullanıcı bir uygulamayı
	sistemine kurduğunda ya da tarayıcısı üzerinden çalıştırdığında beraberinde o
	uygulamanın bağımlı olduğu tüm kütüphaneleri de sistemine indiriyor ve
	çalıştırıyor. Fakat uygulamayı çalıştırarak ona güvendiğini belirten bu
	kullanıcının, uygulamanın beraberinde getirdiği kütüphanelere ya da araçlara
	güvenmesi için bir neden yok (aslında geliştirici olarak bizim de güvenmemiz
	için bir neden yok). Bunun somut örneklerini önceki yazılım gündemi yazılarında
	çokça aktarmıştım (zararlı kod içeren 3.parti kütüphaneden, kötü amaçlı
	kişilerin ellerine geçmiş kütüphanelere kadar örnekler mevcut). İşte bu
	birliğin amacı da WebAssembly ekosistemi için tam olarak bu güven ortamını
	yaratmak.

	Konu hakkında siz ne düşünüyorsunuz? Sizce de artık üçüncü parti kütüphane ve
	araçlara bakış açımızı değiştirme zamanı geldi mi? Sizin üçüncü parti kütüphane
	seçerken dikkat ettiğiniz şeyler neler? Yorumlar kısmında konuşalım.
* OpenJDK kod tabanını GitHub'a [[https://www.infoworld.com/article/3453397/openjdk-repo-migration-to-github-gains-steam.html][taşımayı tartışıyor]]
	Java'nın açık kaynak sürümü olan OpenJDK, bu sıralar çeşitli önerileri
	tartışmakla meşgul. Bunlardan bu sıralar gündemde olanları ise şu şekilde:
	  - [[https://openjdk.java.net/jeps/296][JEP 296: Consolidate The JDK Forest into a Single Repository]]
		- [[https://openjdk.java.net/jeps/357][JEP 357: Migrate from  Mercurial to Git]]
		- [[https://openjdk.java.net/jeps/369][JEP 369: Migrate to GitHub]]
	Bunlardan ilki şu sıralar birçok firmanın da uygulamaya başladığı yeni bir moda
	olan mono-repo sistemine geçmeyi öneriyor. Yani tüm kod tabanının büyük tek bir
	depoda tutulduğu yapı. İkincisi ise Git'den daha önce de var olan bir versiyon
	kontrol sistemi olan Mercurial'den Git'e geçmeyi öneriyor ve sonuncusu ise
	bugün konuşacağımız tüm kod tabanının GitHub'a taşınmasını öneriyor. Fakat
	burada belirtmekte fayda var sadece kodların GitHub'a taşınması düşünülüyor;
	issue tracker, wiki vb. yapılar yine olduğu yerde kalacaklar.

	Öneri metini bayağı ayrıntılı bir şekilde hazırlanmış. Aynı metinde yer alan
	"Hedefler" başlığındaki birkaç taşınma nedeni ise şu şekilde:
	  - Geliştiriciler katkı yapmak için OpenJDK'ya özel bazı araçları kurmak
      zorunda kalmayacaklar,
		- Commit öncesi kontroller çalıştırabilme,
		- Mevcut e-posta tabanlı iş akışlarının benzerlerini desteklemesi,
		- GitHub'ın erişilebilirlik özelliklerinden faydalanabilme
	gibi özellikler OpenJDK takımını cezbeliyor. İlgili önerilerin metinlerini
	içeren sayfaları yukarıda maddeler hallinde bağlantı olarak ekledim. Daha
	detaylı bilgi için oraları kontrol edebilirsiniz.
* Sourcehut, [[https://sourcehut.org/blog/2019-11-15-sourcehut-1-year-alpha/#expectations-for-2020][2019 yılı özetini yayınladı]]
	Günümüzde artık bir versiyon kontrol sistemi olmadan geliştirme yapmak imkansız
	olmasa bile çok zor. Çoğumuz da artık versiyon kontrol sistemi olarak Git'i
	varsayılan olarak kullanmaya başladık. Hatta proje klasörünü oluşturduktan
	sonraki ilk işimiz =git init= komutunu çalıştırmak oluyor. Bu lokal Git
	depolarından ziyade çoğumuz artık kodlarımızı bir uzak Git sunucusunda da
	tutmak istiyoruz. Bunların en popülerleri ise GitHub ve GitLab gibi büyük
	oyuncular. Fakat ben bugün size pek gündemde olmayan, ilk yazılım gündemi
	yazısını okumadıysanız muhtemelen ilk kez duyacağınız farklı bir uzak kod
	sunucusundan, Sourcehut'dan bahsetmek istiyorum. Çünkü bu hafta 15 Kasım
	tarihinde Alpha sürecine girmesinin birinci yılı şerefine bir blog yazısı
	yayınlandı.

	Sourcehut aslında sadece bir uzak kod sunucusu değil; günümüz uygulama
	geliştirme süreçlerinde sürekli ihtiyaç duyduğumuz şu hizmetleri de olan komple
	bir proje yönetim sistemi diyebiliriz:
	  - Kodlarınızı depolayabileceğiniz: [[https://git.sr.ht/][git.sr.ht]],
		- Çeşitli testleri belirli aralıklarla çalıştırabileceğiniz Continuous
      Integration sistemi: [[https://builds.sr.ht/][builds.sr.ht]],
		- Yapılacaklar listesi ve hata bildirimi gibi şeyler için: [[https://todo.sr.ht/][todo.sr.ht]],
		- Mail listesi için: [[https://lists.sr.ht/][lists.sr.ht]],
		- Rehber ve Wiki sayfaları hazırlamak için: [[https://man.sr.ht/][man.sr.ht]]
	ve tüm bu çözümleri arayüzü gibi sade olarak sunmaya çalışan bir site. Elbette
	tüm bu sistemler özgür yazılım lisanslarıyla geliştiriliyor.

	Bir yıl içerisinde Sourcehut'daki gelişmelerin bir kısmı ise şu şekilde:
	  - Code Annotations özelliği (bkz: [[file:../01/yazilim-gundemi-01.org][Yazılım Gündemi - 1]]),
		- builds.sr.ht'de çalışan testlerin olduğu sanal makineye debug yapmak için
      ssh ile bağlanabilme,
		- todo.sr.ht üzerindeki ticket sistemi olgunlaştırılmış,
		- ilk çalışan işe alınmış

	Diğer gelişmeler ve 2020 yılından beklentiler için mutlaka konu başlığına
	eklediğim blog yazısını inceleyin. Ben şahsen bu projeyi çok önemsiyorum ve
	ileride imkanım olduğunda maddi olarak da destek olmaya çalışacağım.
  #+LATEX: \newpage
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |-----------------------------------------------------------------------+---------------+----------------|
  | Etkinlik İsmi                                                         | Yeri          | Tarihi         |
  |-----------------------------------------------------------------------+---------------+----------------|
  | [[https://www.eventbrite.com/e/open-source-yazlm-gelistirme-akaunting-kurucu-ortag-denis-dulici-tickets-79951076823][Open Source Yazılım Geliştirme]]                                        | İstanbul      | 20 Kasım 18:30 |
  | [[https://kommunity.com/software-craftsmanship-turkey/events/tum-interneti-nasil-cacheleriz-olasiliksal-veri-yapilarina-yolculuk][Tüm İnterneti Nasıl Cache'leriz? Olasılıksal Veri Yapılarına Yolculuk]] | İstanbul      | 20 Kasım 19:00 |
  | [[https://kommunity.com/atolye15/events/how-to-get-better-at-writing-css][How to Get Better at Writing CSS]]                                      | İzmir         | 20 Kasım 19:00 |
  | [[https://www.eventbrite.com/e/kworks-inovatif-endustriyel-iot-uygulamalar-paneli-tickets-80823638679][KWORKS İnovatif Endüstriyel IoT Uygulamaları Paneli]]                   | İstanbul      | 21 Kasım 18:00 |
  | [[https://www.eventbrite.com/e/web-uygulama-guvenligi-ve-bug-bounty-hacknightsorg-tickets-78021938719][Web Uygulama Güvenliği ve Bug Bounty]]                                  | Ankara        | 21 Kasım 19:00 |
  | [[https://kommunity.com/sap-community-turkey/events/sap-inside-track-istanbul-2019-part-ii][SAP Inside Track Istanbul 2019 Part II]]                                | İstanbul      | 23 Kasım 09:00 |
  | [[https://www.eventbrite.com/e/gdg-devfest-izmir-19-tickets-75047965485][GDG DevFest İzmir '19]]                                                 | İzmir         | 23 Kasım 09:00 |
  | [[https://kommunity.com/istanbulphp/events/kubernetes-native-uygulama-gelistirme]["Kubernetes Native" Uygulama Geliştirme]]                               | İstanbul      | 23 Kasım 13:00 |
  | [[https://devfest.istanbul/][GDG DevFest İstanbul '19]]                                              | İstanbul      | 24 Kasım 09:00 |
  | [[https://www.eventbrite.com/e/gelisen-teknoloji-gunleri19-tickets-82196167951][Gelişen Teknoloji Günleri'19]]                                          | İstanbul      | 26 Kasım 09:30 |
  | [[https://kommunity.com/digitalzone-meetups-aylik-seo-kafe-toplantilari/events/digitalzone-meetups-26-kasim-bulusmasi][Digitalzone Meetups: 26 Kasım Buluşması]]                               | İstanbul      | 26 Kasım 19:00 |
  | [[https://www.eventbrite.com/e/sosyal-muhendislik-saldrlar-ve-korunma-yontemleri-hacknightsorg-tickets-77644170805][Sosyal Mühendislik Saldırıları ve Korunma Yöntemleri]]                  | İstanbul      | 27 Kasım 19:00 |
  | [[https://www.eventbrite.com/e/yapay-zekada-bias-calstay-registration-79316901989][Yapay Zekada Bias Çalıştayı]]                                           | İstanbul      | 30 Kasım 09:30 |
  | [[https://www.acikhack.com/][Açık Hack]]                                                             | Gebze/Kocaeli | 30 Kasım 12:00 |
  |-----------------------------------------------------------------------+---------------+----------------|
* Diğer Haberler
	- Go programlama dilinin artık paket arama vb. işler için [[https://blog.golang.org/go.dev][yeni bir sitesi var]]:
    [[https://go.dev/][go.dev]]
	- Mirantis firması, Docker'ın Enterprise kısmını [[https://techcrunch.com/2019/11/13/mirantis-acquires-docker-enterprise/][satın aldı]].
	- AWS yeni hizmetini [[https://aws.amazon.com/tr/blogs/aws/aws-data-exchange-find-subscribe-to-and-use-data-products/][duyurdu]]: [[https://aws.amazon.com/data-exchange/][AWS Data Exchange]].
	- PHP 7.4.0 RC6 sürümü [[https://news-web.php.net/php.internals/107792][yayınlandı]].
	- GitHub'ın Göçmenlik ve Gümrük Muhafaza kurumu ile yaptığı iş anlaşmasının
    [[https://techcrunch.com/2019/11/13/github-faces-more-resignations-in-light-of-ice-contract/][etkileri devam ediyor]].
	- [[https://www.redhat.com/en/technologies/cloud-computing/quay][RedHat Quay]] isimli projenin açık kaynak hali [[https://www.projectquay.io/][Project Quay]] ismiyle [[https://www.redhat.com/en/blog/red-hat-introduces-open-source-project-quay-container-registry][duyuruldu]].
	- "Redux Starter Kit" artık hayatına "[[https://redux-toolkit.js.org/][Redux Toolkit]]" olarak [[https://github.com/reduxjs/redux-toolkit/releases/tag/v1.0.4][devam edecek]].
	- Android geliştirme ile ilgili sürüm güncelleştirmeleri:
		- [[https://androidstudio.googleblog.com/2019/11/emulator-2929-and-amd-hypervisor-12-to.html][Android Emulator 20.2.9 ve AMD Hypervisor 1.2 Canary]]
		- [[https://androidstudio.googleblog.com/2019/11/android-studio-36-beta-4-available.html][Android Studio 3.6 Beta 4]]
		- [[https://androidstudio.googleblog.com/2019/11/android-studio-40-canary-3-available.html][Android Studio 4.0 Canary 3]]
	- Ionic, kendi React çözümünü [[https://ionicframework.com/blog/announcing-ionic-react/][duyurdu]]: [[https://ionicframework.com/docs/react/overview][Ionic React]].
	- Gatsby Cloud hizmeti [[https://www.gatsbyjs.org/blog/2019-11-14-announcing-gatsby-cloud/][duyuruldu]].
	- Ververica, Development ve Startup License [[https://www.ververica.com/blog/introducing-the-ververica-developer-and-startup-license-programs][programlarını duyurdu]].
	- HashiCopr Vault 1.3 sürümü [[https://www.hashicorp.com/blog/vault-1-3/][duyuruldu]].
	- Kore4 ile gelecek [[https://blog.kore.io/posts/kore4-and-python][özellikler açıklandı]].
	- GCC 7.5 sürümü [[https://gcc.gnu.org/ml/gcc/2019-11/msg00099.html][yayınlandı]].
	- CockroachDB 19.2 sürümü [[https://www.cockroachlabs.com/blog/cockroachdb-19dot2-release/#][duyuruldu]].
	- PostgreSQL'den birden fazla sürüm [[https://www.postgresql.org/about/news/1994/][güncellemeleri çıktı]].
	- Gitea 1.10.0 sürümü [[https://blog.gitea.io/2019/11/gitea-1.10.0-is-released/][duyuruldu]].
	- Winw 4.20 sürümü [[https://www.winehq.org/news/2019111501][yayınlandı]].
	- [[https://crates.io/crates/glsl/3.0.0][GLSL]] kütüphanesinin 3.0.0 sürümü [[https://github.com/phaazon/glsl/blob/master/glsl/CHANGELOG.md#30][duyuruldu]].
	- OpenAPIGenerator v4.2.1. sürümü [[https://github.com/OpenAPITools/openapi-generator/releases/tag/v4.2.1][yayınlandı]].
	- [[https://gitlab.com/RobertZenz/jLuaScript][jLuaScript]] ilk sürümü 1.0'ı [[https://gitlab.com/RobertZenz/jLuaScript/-/tags/v1.0][duyurdu]]. [[https://www.reddit.com/r/java/comments/dxdav7/jluascript_10_ive_finally_finished_the_first/f7p3al5/][Reddit duyurusu]]
	- JIN PHP kütüphanesinin 3.5.o sürümü [[https://github.com/dotink/jin/releases/tag/3.5.0][çıktı]].
	- DataKernel 3.1 sürümü [[https://datakernel.io/docs/blog/datakernel-v31-release.html][çıktı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-18.org][Yazılım Gündemi - 18]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
