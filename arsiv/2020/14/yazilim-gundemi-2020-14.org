#+TITLE: Yazılım Gündemi - 2020/14
#+SUBTITLE: 6-12 Nisan 2020
#+AUTHOR: Eren Hatırnaz
#+DATE: 13 Nisan 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../13/yazilim-gundemi-2020-13.org][< Önceki Gündem]] | *6-12 Nisan 2020* | [[file:../15/yazilim-gundemi-2020-15.org][Sonraki Gündem >]]

[[https://teknoseyir.com/blog/yazilim-gundemi-2020-14][TeknoSeyir'de Oku]]
#+END_CENTER

* Qt, [[https://www.qt.io/blog/qt-roadmap-for-2020][2020 yılı için bir yol haritası]] yayınladı fakat [[https://www.phoronix.com/scan.php?page=news_item&px=Qt-Might-Restrict-New-Releases][söylenmeyenler olabilir]]
	C++ dünyasının popüler platformlar-arası (cross-platform) uygulama geliştirme
	framework'lerinden biri olan Qt, bu hafta içerisinde 2020 yılı yol haritasını
	yayınladı fakat KDE projesinin açık e-posta listesindeki bazı ifadeler 2020
	yılı planının söylenmeyen bazı kısımlarını açığa çıkardı. Öncelikle Qt'nin
	blog yazısı ile birlikte duyurduğu yol haritasına bakalım.

	 * Qt Design Studio 1.5 sürümü Mayıs ayı içerisinde yayınlanacak.
		 * Bu sürümde 2 boyutlu ve 3 boyutlu tasarımla ilgili iyileştirilmeler
       yapılmış, bu konularda çalışmaya devam edeceklermiş.
		 * Annotations desteği: Uygulamanın tasarımı ve geliştirilmesi devam ederken
       sadece geliştiricilerin görebileceği notlar bırakabileceğiz. Bir nevi
       tasarım ekranındaki yorum satırları diyebiliriz.
		 * Adobe XD vb. diğer araçlar için destek çalışmaları devam ediyormuş.
	 * Qt Creator aracına C++20 desteği ekleniyor.
		 * Python ve QML desteklerini iyileştirmek için çalışmalar devam ediyor.
	 * CMake 3.17 desteği gelecek.
	 * Qt 5.15 ile birlikte yeni bir Qt for Microcontrollers sürümü de gelecek ve
     tam QML desteği sağlayacak. Qt for MCUs için araçlar üzerinde çalışılıyor.
     Qt Design Studio yazılımına MCU desteği gelecek.
	 * Qt 1.15 sürümü Mayıs ayının sün günlerinde yayınlanacak. Ticari kullanım
     lisansı olanlar için LTS (Long-term support/Uzun-dönemli destek) olacak
     fakat açık kaynak kullanıcılar için normal bir sürüm olarak gelecek.
		 * Qt Quick 3D desteğiyle gelecek.
		 * Metal ve Vulkan gibi grafik API'lerini kullanabilmek için yeni Rendering
       Hardware Interface gelecek.
	 * Qt'nin bir sonraki büyük sürümü Qt 6.0'ın bu yılın sonunda yayınlanması
     planlanıyor.
	 * Qt'nin araç setindeki yazılımlara Qt Marketplace entegrasyonu eklemek için
     çalışmalar devam ediyor.

	Diğer detayları okumak isterseniz Qt firmasının blog sitesideki [[https://www.qt.io/blog/qt-roadmap-for-2020][şu yazıya]]
	bakabilirsiniz. [[https://www.phoronix.com/scan.php?page=news_item&px=Qt-2020-Roadmap][Alternatif]]

	Şimdi gelelim asıl meseleye. Bu yılın ilk yazılım gündemi yazılarının birinde
	(bkz: [[file:../05/yazilim-gundemi-2020-05.org][Yazılım Gündemi - 2020/05]]), Qt'nin 2020 yılına değişikliklerle girdiğini
	ve bunlar arasında da LTS sürümlerinin sadece ücretli lisans kullanıcılarına
	sunulacağı vardı. Fakat Qt firmasının yukarıdaki yol haritasının yayınlandığı
	gün, KDE projesinin e-posta listesinden tüm KDE topluluğuna "/Qt, Open Source
	and corona/" başlıklı bir e-posta da gönderildi. E-posta'da Qt ve KDE
	projeleri arasındaki bir takım tarihsel bilgilerden sonra geçtiğimiz hafta Qt
	firmasının KDE takımlarıyla ile iletişime geçerek, "koronavirüs salgınının yol
	açacağı ekonomik sorunlar yüzünden yeni yayınlanacak tüm Qt sürümlerinin 12 ay
	süresince sadece ücretli lisans sahiplerine sunmayı" düşündüklerini iddia eden
	ifadeler yer aldı. Bunun üzerine 9 Nisan tarihinde [[https://www.qt.io/blog/qt-and-open-source][bir yazı daha yayınlayarak]]
	ilgili bilgilerin, "Qt firmasının plan ve görüşlerini yansıtmadığını"
	söylediler. Konu tabii ki [[https://www.reddit.com/r/cpp/comments/fxbo24/qt_open_source_and_corona/][Reddit]] gibi platformlarda tartışmalara yol açtı.

	C++ ve Qt ekosistemine uzak birisi olarak bu haberi doğru
	yorumlayamayabilirim. O yüzden aramızdaki bu alanlarda çalışmış kişilerden
	görüşlerini yorumlar bölümünde belirtmelerini rica ediyorum. Qt'nin gerçekten
	böyle bir karar verip vermediği ilerleyen haftalarda ortaya çıkacak fakat
	böyle bir kararın açık kaynak topluluklarına bölünmelere yol açacağı ortada.
	Umarım Qt firması kararlarını tekrar gözden geçirir.
* Firefox 75.0 ile [[https://hacks.mozilla.org/2020/04/firefox-75-ambitions-for-april/][gelen yeni özellikler]]
	Mozilla tarafından geliştirilen Firefox tarayıcısının 75.0 numaralı sürümü bu
	hafta içerisinde yayınlandı. Peki bu yeni sürümle birlikte biz geliştiricileri
	ilgilendiren neler var? Gelin birkaç tanesini birlikte inceleyelim.

** Tembel resim yükleme (lazy-loading)
	 Geçtiğimiz yazılım gündemi yazılarından birinde (bkz: [[file:../07/yazilim-gundemi-2020-07.org][Yazılım Gündemi -
	 2020/07]]) bu özelliğin W3C tarafından onaylanmış bir internet standardı
	 olduğunu duyurmuştum. İşte o özellik bu hafta Firefox'a da geldi. O yazıyı
	 okumayanlar için kısaca özetlemek gerekirse: artık aşağıdaki gibi etiketlenmiş
	 bir görsel sayfa açıldığında hemen yüklenmeyecek, sadece ekranda görünür
	 olduğunda yüklenecek.

   #+ATTR_LATEX: :options frame=lines, linenos, label=HTML
	 #+BEGIN_SRC html
     <img src="teknoseyir.png" loading="lazy" alt="TeknoSeyir Logo" />
	 #+END_SRC
	 Bu sayede web sayfalarımız hem bize hem de kullanıcılara gereksiz trafik yükü
	 oluşturmayacak.

	 Bu özelliği destekleyen tarayıcılar ise şu şekilde:

	 #+CAPTION: Kaynak: Mozilla Developer Network -
   #+CAPTION: https://developer.mozilla.org/en-US/docs/Web/HTML/Element/img#Browser_compatibility
	 [[file:gorseller/lazy-loading-uyumluluk.png]]
   #+LATEX: \newpage

	 Lazy loading özelliği hakkında daha fazla bilgi almak için [[https://developer.mozilla.org/en-US/docs/Web/Performance/Lazy_loading][buraya]]
	 tıklayabilirsiniz.
** Konsolda çoklu-satır modu ve anında sonuç görme
	 JavaScript ile web geliştirme yapanlarımızın adeta eli ayağı gibi olan
	 Developer Tools aracının Console kısmında artık çok-satırlı kod yazıp
	 çalıştırabileceğiz. Bu özelliği açmak için Console sekmesindeyken *CTRL+B*
	 tuşlarına basmanız yeterli.

	 [[file:gorseller/firefox75-console.png]]

	 Çoklu satır modu açıldığında kodlarınızı yazdığınız yerin yanına bir panel
	 daha açılacak. Bu panel kodlarınızı çalıştırdıktan sonra sonuçlarını
	 göreceğiniz ekran. Artık çoklu satır modunda olduğunuz için *ENTER* ile
	 kodlarınızı çalıştıramayacaksınız, bunun yerine *CTRL+ENTER* kullanmanız
	 gerekiyor. Ayrıca burada yazdığınız kodları bir dosyaya kaydetmek
	 istiyorsanız da *CTRL+S* tuş kombinasyonlarını kullanabilirsiniz. Çok-satır
	 modu hakkında daha fazla bilgi için [[https://developer.mozilla.org/en-US/docs/Tools/Web_Console/The_command_line_interpreter#Multi-line_mode][buraya]] tıklayabilirsiniz.

	 Yukarıdaki ekran görüntüsünün en altında bir de =Array(8)= ile başlayan bir
	 satır görüyorsunuz. O ise bu sürümle birlikte gelen "/Instant Evaluation/"
	 özelliği. Biz kodumuzu yazdıkça orası anlık olarak güncelleniyor ve
	 yazdığımız kodun sonucunu bize ön-izleme olarak sunuyor. Gayet güzel ve
	 faydalı bir özellik.
** CSS için =min()=, =max()=, =clamp()= fonksiyonları
	 Bu fonksiyonlar ile artık css tarafında bazı hesaplamalar yapabileceğiz.
	 Şöyle ki:

        * [[https://developer.mozilla.org/en-US/docs/Web/CSS/min][min()]]: Bir ya da daha fazla değer alır ve bunlar içerisinden *en küçük*
          olanı döndürür.
        * [[https://developer.mozilla.org/en-US/docs/Web/CSS/max][max()]]: Bir ya da daha fazla değer alır ve bunlar içerisinden *en büyük*
          olanı döndürür.
        * [[https://developer.mozilla.org/en-US/docs/Web/CSS/clamp][clamp()]]: =minimum=, =tercih edilen= ve =maximum= olmak üzere üç değer
          alır. Eğer hesaplanan değer minumum'dan küçükse =minimum=; maximum'dan
          büyükse =maximum= değer geçerli olur. Eğer hesaplanan değer ikisinin
          arasındaysa =tercih edilen= değer geçerli olur.

          Tahmin edebileceğiniz gibi bu fonksiyonların hepsi responsive tasarım için
          düşünülmüş ve eklenmiş özellikler. Böylece web sitelerimizin tasarımlarında
          daha özel hesaplamalar yapabileceğiz. Fonksiyonlar hakkında detaylar ve
          tarayıcı uyumluluğu listesi için her fonksiyonun kendi bağlantısına
          tıklayabilirsiniz.

	      Firefox'un bu sürümüyle birlikte gelen diğer özellikler için konu başlığına
	      eklediğim bağlantıya tıklayabilirsiniz.
* IntelliJ IDEA [[https://blog.jetbrains.com/idea/2020/04/intellij-idea-2020-1-released/][2020.1 sürümü yayınlandı]]
	JetBrains tarafından geliştirilen ve topluluk için ücretsiz sürümü de bulunan,
	Java için geliştirme ortamı (IDE) olan IntelliJ IDEA'nın 2020 yılındaki ilk
	sürümü olan 2020.1, bu hafta içerisinde yayınlandı. Bu sürümle birlikte gelen
	birkaç özellik şu şekilde:

  * Java 14 desteği,
  * Artık JDK'yı direkt IDE'nin içerisinden indirip kullanabileceksiniz,
  * LightEdit Modu (detaylar aşağıda),
  * Zen Modu: Distraction Free Mode (Sıfır dikkat dağınıklığı modu) ve tam
    ekran modunu bir araya getiren, odaklı bir şekilde kod yazmayı vaad eden
    bir mod.
  * Varsayılan yazı tipi [[http://jetbrains.com/lp/mono/][JetBrains Mono]] olarak değiştirildi,

** [[https://blog.jetbrains.com/idea/2020/04/lightedit-mode/][Light Edit Mode]]
	 [[file:gorseller/intellij-idea-lightedit-terminal.png]]

	 Yazılım Gündemi yazılarını düzenli olarak takip edenler böyle bir özelliğin
	 geleceğinden haberdardı :) (bkz: [[file:../04/yazilim-gundemi-2020-04.org][Yazılım Gündemi - 2020/04]]) Haberdar olmayan
	 yeni takipçiler için açıklayalım: JetBrains'in IDE'lerini en az bir kez
	 kullanmışsanız biliyorsunuzdur ki, IDE'nin açılması ve projeyle ilgili
	 cache'leme işlemlerinin yapılması çok uzun sürüyordu. Artık terminal'den
	 sadece dosya ismiyle IntelliJ IDEA'yı çağırdığınızda IDE Light Edit modunda
	 açılıyor ve gelişmiş bir metin editörü gibi davranarak sadece o dosyayı
	 açıyor. Proje'nin geri alanını yüklemiyor.

	 #+CAPTION: Light Edit modunu terminal ekranından açmak zorunda değilsiniz.
   #+CAPTION: Sağ tık menüsünden "Birlikte Aç" ile de açabilirsiniz.
	 [[file:gorseller/intellij-idea-lightedit-sag-tik.png]]

	 Yalnız bir istisna var: Eğer açmak istediğiniz dosyanın bağlı olduğu proje
	 zaten normal modda Intellij IDEA üzerinde açıkca, LightEdit modu açılmaz, var
	 olan proje penceresine yeni bir sekme olarak gelir.

	 #+CAPTION: Tekrar normal proje moduna geçmek için File menüsü içerisinden
   #+CAPTION: ya da *ALT+ENTER* ile açılan menüden "Open File in Project"
   #+CAPTION: seçeneğini seçebilirsiniz.
	 [[file:gorseller/intellij-idea-light-editproject-mode.png]]
    #+LATEX: \newpage
	Intellij IDEA'nın bu sürümüyle birlikte gelen diğer özellikler için aşağıdaki
	videoyu izleyebilir ya da konu başlığına eklediğim bağlantıya
	tıklayabilirsiniz. Aynı şekilde Light Edit modunun detayları için de alt konu
	başlığına tıklayabilirsiniz.

  * [[https://www.youtube.com/watch?v=LtOH7snHBCA][Konuyla ilgili YouTube videosu]]
    #+LATEX: \newpage
* Google SRE [[https://security.googleblog.com/2020/04/introducing-our-new-book-building.html?m=1][yeni kitap tanıttı]]: "[[https://landing.google.com/sre/books/][Building Secure and Reliable Systems]]"
  #+ATTR_HTML: :height 450
  #+ATTR_LATEX: :height 5cm
	[[file:gorseller/google-kitap.png]]

	Google'ın Site Reliability Engineering (SRE) projesi kapsamında çıkan 3.kitabı
	raflarda ve [[https://www.google.com/books/edition/Building_Secure_and_Reliable_Systems/Kn7UxwEACAAJ][çevrim içi mağaza]]larda yerini aldı. Google kitabı dijital kopyasını
	çeşitli formatlarda kendi sitesi üzerinden de dağıtıyor.
   * PDF formatında indirmek için: https://landing.google.com/sre/static/pdf/SRS.pdf
	 * EPUB formatında indirmek için: https://landing.google.com/sre/static/pdf/srs-epub.epub
	 * Mobi formatında indirmek için: https://landing.google.com/sre/static/pdf/srs-mobi.mobi
* Visual Studio Code [[https://code.visualstudio.com/updates/v1_44][Mart 2020 (1.44) sürümü yayınlandı]]
	[[file:gorseller/vscode-144.png]]
* Yaklaşan Etkinlik: "[[http://www.acikseminer.com/][Açık Seminerler (Türkiye Açık Kaynak Topluluğu)]]"
	[[file:gorseller/acik-seminer.jpeg]]
  #+LATEX: \newpage
* Diğer Haberler
	- Google ve Apple, Covid-19 takibi için [[https://www.apple.com/newsroom/2020/04/apple-and-google-partner-on-covid-19-contact-tracing-technology/][işbirliği yapmaya karar verdi]].
    [[https://www.bbc.com/news/technology-52246319][Alternatif]]
	- ABD'de Covid-19 yüzünden [[https://nymag.com/intelligencer/2020/04/what-is-cobol-what-does-it-have-to-do-with-the-coronavirus.html][COBOL programcıları göreve çağırıldı]].
		- IBM, [[https://www.inputmag.com/tech/ibm-will-offer-free-cobol-training-to-address-overloaded-unemployment-systems][ücretsiz COBOL eğitimi]] vermeyi teklif ediyor.
	- Git [[https://opensource.com/article/20/4/get-started-git][15 yaşında]]! [[https://github.blog/2020-04-07-celebrating-15-years-of-git-an-interview-with-git-maintainer-junio-hamano/][Geliştirici takımından biriyle röportaj yazısı]].
	- Docker, Compose aracını geliştirmek için yeni bir [[https://www.docker.com/blog/announcing-the-compose-specification/][açık topluluk oluşturdu]]:
    [[https://compose-spec.io/][Compose Specification]]. [[https://github.com/compose-spec][GitHub Organizasyon Sayfası]]
	- Linux Vakfı, güvenlik odaklı kernel olan [[https://sel4.systems/About/][SeL4]]'e [[https://www.zdnet.com/article/linux-foundation-backs-security-oriented-sel4-microkernel-operating-system/][destek oluyor]].
	- [[https://www.mapzen.com/][Mapzen]] açık kaynaklı haritalama projesi artık Linux Vakfı altındaki [[https://uc.foundation/][Urban
    Computing Foundation]] projesi [[https://www.zdnet.com/article/mapzen-open-source-mapping-project-revived-under-the-urban-computing-foundation/][oldu]].
	- Amazon Elastic Container Service, artık Amazon EFS [[https://aws.amazon.com/tr/blogs/aws/amazon-ecs-supports-efs/][dosya sistemlerini
    destekliyor]].
	- [[https://www.sandboxie.com/][Sandboxie]] yıllar sonra [[https://news.sophos.com/en-us/2020/04/09/sandboxie-is-now-an-open-source-tool/][açık kaynak oldu]].
	- WebStorm [[https://blog.jetbrains.com/webstorm/2020/04/webstorm-2020-1/][2020.1 sürümü yayınlandı]].
	- NodeJS iki dalda yeni sürüm yayınladı:
		- [[https://nodejs.org/en/blog/release/v12.16.2/][Node v12.16.2 (LTS)]]
		- [[https://nodejs.org/en/blog/release/v10.20.1/][Node v10.20.1 (LTS)]]
	- Go programlama dilinin [[https://golang.org/doc/devel/release.html#go1.14.minor][1.41.2]] ve [[https://golang.org/doc/devel/release.html#go1.13.minor][1.13.10]] [[https://groups.google.com/forum/m/#!msg/golang-announce/9UJN3gwMzhY/HVdQFNOVBgAJ][sürümleri yayınlandı]].
	- Crystal programlama dilinin [[https://crystal-lang.org/2020/04/06/crystal-0.34.0-released.html][0.34.0 sürümü yayınlandı]].
	- [[https://cuelang.org/][Cue]] programlama dilinin [[https://github.com/cuelang/cue/releases/tag/v0.1.0][v0.1.0 sürümü yayınlandı]].
	- ASP.NET Core için [[https://ext.net/v7-0-preview-for-asp-net-core/][Ext.NET 7.0 Preview yayınlandı]].
	- Kubernetes IDE'si Lens, [[https://github.com/lensapp/lens/releases/tag/v3.2.0][v3.2.0 sürümünü yayınladı]].
	- Apache Flink, Stateful Functions [[https://flink.apache.org/news/2020/04/07/release-statefun-2.0.0.html][2.0 sürümünü yayınladı]].
	- CheerpJ [[https://medium.com/leaningtech/cheerpj-2-1-released-java-bytecode-to-webassembly-and-javascript-303fb8dd5d98][2.1 sürümü yayınlandı]].
	- Spring Graal Native [[https://spring.io/blog/2020/04/09/spring-graal-native-0-6-0-released][0.6.0 sürümü yayınlandı]].
	- Horray [[https://www.freerdp.com/2020/04/09/2_0_0-released][2.0.0 sürümü yayınlandı]].
	- PyOxidizer [[https://gregoryszorc.com/blog/2020/04/09/pyoxidizer-0.7/][0.7 sürümü yayınlandı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-14.org][Yazılım Gündemi - 2020/14]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
