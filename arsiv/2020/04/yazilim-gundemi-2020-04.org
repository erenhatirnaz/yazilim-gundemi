#+TITLE: Yazılım Gündemi - 2020/04
#+SUBTITLE: 20-26 Ocak 2020
#+AUTHOR: Eren Hatırnaz
#+DATE: 26 Ocak 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../03/yazilim-gundemi-2020-03.org][< Önceki Gündem]] | *20-26 Ocak 2020* | [[file:../05/yazilim-gundemi-2020-05.org][Sonraki Gündem >]]

[[https://teknoseyir.com/blog/yazilim-gundemi-2020-04][TeknoSeyir'de Oku]]
#+END_CENTER

* MEB ve BTG, [[https://www.meb.gov.tr/1-milyon-meslek-lisesi-ogrencisine-yazilim-egitimi/haber/20138/tr]["Delphi Eğitimi Protokolü" imzaladılar]]
	Milli Eğitim Bakanlığı (MEB) ve [[https://www.btgrubu.com/][Bilişim ve Teknoloji Grubu (BTG)]] (Delphi dilini
	geliştiren Embarcadero firmasının Türkiye Distribütörü) arasında bu hafta
	[[https://www.btgrubu.com/wp-content/uploads/2020/01/MEB-BTG-Protokol-1.pdf][imzalanan protokole]] göre 1 milyon meslek lisesi öğrencisine Delphi programlama
	dili öğretilecekmiş. Türkiye yazılım camiasının bu hafta en çok konuştuğu konu
	buydu, o yüzden ben de biraz uzun bahsedeceğim bu konudan.

	Türkiye yazılım camiasının birçoğu bu haberi HackerNews'de paylaşılan [[https://jonlennartaasenden.wordpress.com/2020/01/20/turkey-buys-delphi-licenses-for-an-estimated-one-million-students/][bu blog
	yazısı]] ile öğrendi. Şimdi başlık düzeltilmiş durumda fakat başlığın ilk hali
	şöyleydi: Turkey buys Delphi licenses for an estimated one million student
	[bunu yazının bağlantısındaki ilgili kısımdan siz de teyit edebilirsiniz].
	Başlıkta "buys" (satın almak) kelimesinin geçmesinden dolayı herkes bu haberi
	"MEB, 1 milyon öğrenci için Delphi lisansı satın aldı" olarak algıladı. [[https://www.timeturk.com/meb-den-1-milyon-meslek-lisesi-ogrencisine-yazilim-egitimi/haber-1337091][Türkçe
	kaynaklarda]] herhangi bir satın almadan ya da ücretten bahsedilmiyor fakat yine
	de başlığın yanlış yazılmasından dolayı çoğumuz da yanlış anladık. Ben de
	TeknoSeyir Sosyal'de paylaştığım gönderide "satın aldı" olarak yazmıştım fakat
	gün içerisinde herhangi bir satın almanın olmadığını öğrendiğimizde benimle
	birlikte yanlış anlayan çoğu kişi ilgili düzeltmeleri yaptılar. Daha sonra
	yayınlanan protokol metininde de şu maddenin olması içimize biraz olsun su
	serpti:

  #+BEGIN_QUOTE
	Madde 11- BTG düzenlenen faaliyetlerde öğrenci ve öğretmenlerden hiçbir ad
	altında ücret alamaz.
  #+END_QUOTE
	[Gerçi bu maddede "öğrenci ve öğretmenlerden ücret alınamaz" deniyor ama yine
	de protokolün devamındaki metinlerde MEB tarafı için de herhangi bir ödeme
	gözükmüyor.]

	Yukarıdaki yanlış anlamadan dolayı çoğumuzun ilk argümanı "Delphi gibi eski ve
	günümüzde kullanılmayan bir dil için bu kadar kamu kaynağının aktarılması
	saçmalıktır" oldu. Aslında bakarsanız yanlış anlaşılma giderildikten sonra da
	argümanımızda çok fazla bir değişiklik olmadı. Sonuç olarak kamu kaynaklarından
	tek bir kuruş ödeme yapılmamış olsa bile Delphi gibi eski, sektörde neredeyse
	hiç kullanılmayan, kapalı kaynak, ücretli ve topluluk desteği olmayan bir
	programlama dilinin 2020 yılında gençlere öğretilmek istenmesi kabul edilemez.
	Sosyalde çeşitli gönderiler altında argümanlarımızı yazmıştım onları bütünlüklü
	bir hale getirmek gerekirse:

	 * Delphi kapalı kaynak, ücretli ve tek firmanın elinde olan bir programlama
     dilidir. Her ne kadar gençler bu programlama dili ve araçlarına okullarında
     kurulu olan laboratuvardan ücretsiz olarak erişilebilir olsa da bu işin bir
     de mezuniyet sonrası var. Delphi dilini ve araçlarını ticari olarak
     kullanmak isterseniz yıllık 1700€ ücret vermeniz gerekiyor. Delphi Community
     Edition isimli bir sürümü de mevcut fakat onun için de yıllık kazancınızın
     5.000$ altında olması gerekiyor, bu miktarı geçerseniz ücret lisans almanız
     gerekiyor. Açık kaynak ve özgür lisanslı, ücretsiz programlama dilleri ile
     geliştirme yapıp tek kuruş lisans ücreti ödememek varken niye Delphi
     kullansın bu gençler?
	 * Çeşitli platformlardaki tartışmalarda karşıma çıkan argümanlardan birisi de
     "Delphi öğrenmesi kolay, sürükle&bırak mantığıyla uygulama tasarlayıp,
     derleyip, çalıştırabileceğiniz bir dil. Hem hızlı uygulama çıkarabilmek hem
     de görsellikten dolayı eğitim için uygundur". Bu argümanın katıldığım
     noktaları var. Özellikle o yaşlardaki gençlerin daha çok sonuç odaklı olarak
     yazdıkları kodların çıktılarını hemen görmek istemelerini gayet anlayışla
     karşılayabiliyorum ve Delphi geliştirme ortamının bunu sağlayabildiğini
     biliyorum. Benim çekincem daha çevremde gözlemlediğim bazı durumlardan
     kaynaklanıyor. Şöyle ki: Meslek yüksekokulunda okurken, meslek lisesinden
     gelen arkadaşların Microsoft Frontpage ve Adobe Dreamvewer gibi
     sürükle&bırak modeli üzerine kurulu uygulamalarda HTML ve CSS
     öğrendiklerinden dolayı, üniversitede zorluklar yaşadılar. Çoğu HTML ve CSS
     kodlarını görmemişti. Üniversitedeki hocamız da doğal olarak sürükle&bırak
     yerine kod yazarak ders işlediğinden dolayı bu arkadaşların derslerden geri
     kaldıklarını gözlemledim. Elbette bu örnekler ile Delphi'yi kıyaslamak çok
     doğru olmayacaktır ama günümüzde pek kullanılmayan bir geliştirme ortamı
     olması dolayısıyla gençlerin günümüz yazılım geliştirme süreçlerine entegre
     olmalarını zorlaştıracağını düşünüyorum.
	 * Karşılaştığım argümanlardan bir diğerine gelecek olursak: "Delphi
     kullanarak, sürükle&bırak modelinde geliştirdiğiniz uygulamaları çok kolay
     şekilde platformlar-arası (cross-platform) uygulama haline getirebilirsiniz.
     Yazdığınız uygulamaları Windows, macOS, GNU/Linux ve Android gibi
     sistemlerde çalıştırabilirsiniz. Bunu yapabilecek başka bir platform
     öneriniz var mı?". Bu argümana cevabım ise Delphi IDE'sinin üzerine kurulu
     olduğu sürükle&bırak geliştirme modelinin günümüz geliştirme süreçlerinde
     pek de aranan bir şey olmadığı, dolayısıyla da önerimin olmadığı yönünde
     oldu. Her ne kadar Delphi gibi sürükle&bırak modeliyle olmasa da bugün
     platformlar-arası uygulama geliştirmeye yarayan birçok framework mevcut.
     ElectronJS, Qt, Flutter vb. sistemleri örnek olarak sayabiliriz. Günümüzdeki
     bazı geliştirme modelleri, özellikle de ElectronJS'in üzerine kurulu olduğu
     model, benim de hoşuma gitmemesine rağmen sektör tarafından son derece kabul
     edilmiş ve yaygın uygulama geliştirme modelleri olarak karşımızdalar.

	Benim argümanların genel olarak bu şekildeydi. Özetleyecek olursam: Delphi dili
	ve araçlarıyla kişisel olarak bir problemim yok ama maalesef bu dil ve araçlar
	günümüz için geçerli seçenekler değil. Gençlere açık kaynak ve özgür lisanslı,
	ücretsiz, topluluk tarafından desteklenen ve geliştirilen diller öğretmemizin
	daha doğru olacağını düşünüyorum. Nitekim Bilgisayar Mühendisleri Odası da
	hemen hemen bu yazdıklarıma yakın bir şekilde [[https://www.bmo.org.tr/2020/01/23/mebin-teknik-liselerde-yazilim-egitimi-yontemi-cagdisidir/][kendi bildirilerini yayınladılar]]
	ve Milli Eğitim Bakanlığı'ndan bu protokolü iptal etmelerini talep ettiler.

	Bu konuda siz ne düşünüyorsunuz? Yorumlar bölümünde konuşalım.
* JetBrains, IntelliJ tabanlı IDE'leri için [[https://blog.jetbrains.com/idea/2020/01/intellij-based-ide-features-roadmap-for-2020/][2020 yeni özellikler yol haritası]]nı yayınladı
	Geçtiğimiz senedeki yazılım gündemlerinin birinde (bkz: [[file:../../2019/22/yazilim-gundemi-22.org][Yazılım Gündemi - 22]])
	JetBrains'in, IntelliJ Platformu için yayınladığı 2020 yol haritasını
	konuşmuştuk. O yazıda daha çok platformun daha derinlerindeki özellikler ile
	ilgili yol haritasından bahsetmişlerdi. Bu hafta yayınladıkları "IntelliJ-based
	IDE Features Roadmap for 2020" başlıklı yazı ile daha çok biz geliştiricilerin
	etkileştikleri yerlere ilgili özelliklerin yol haritasını yayınladılar. Şöyle
	birkaç alt başlığa göz atalım:

** IDE'yi genel amaçlı metin düzenleyici olarak kullanabilme
	 [[file:gorseller/jetbrains-text-mode.png]]

	 JetBrains IDE'lerinin kullanıcıları üzerlerinde çalıştıkları projelere ek
	 olarak aynı zamanda çeşitli farklı dosyaları da bu IDE'ler ile düzenlemek
	 istiyorlarmış. Mesela log dosyalarını görüntülemek, sunucu ayar dosyalarını
	 düzenlemek gibi. Elbette bunu yapmak mümkün fakat JetBrains IDE'leri daha çok
	 proje tabanlı çalışmaya uygun oldukları için tek bir dosya açsalar bile sanki
	 bir proje açmışlar gibi gözüküyordu ve bazı yavaşlamalar oluyordu. 2020
	 yılında artık JetBrains takımı, IDE'lerini genel amaçlı metin düzenleme (text
	 editor) işleri için de kolayca kullanılabilir hale getirmeyi planlıyorlar.
	 Bunun için de özel bir mod hazırlıyorlarmış. Benim tahminim büyük ihtimal
	 komut satırından bir dosyayı açarken "phpstorm --text-mode deneme.log" gibi
	 bir komut çalıştıracaksınız ve bu mod o şekilde açılacak. Elbette bu modun
	 daha hızlı açılabilmesi için çoğu IDE özellikleri çalışmayacak fakat
	 kullanıcıların birçoğunun ihtiyaçlarını karşılayacaktır. Aynı zamanda bu
	 moddan normal IDE moduna geçmek için de yol olacak deniyor.
** Makine öğrenmesi tabanlı kod tamamlama önerileri
	 JetBrains IDE'lerinin en meşhur özelliklerinden biri de çok gelişmiş kod
	 tamamlama ve öneri sisteminin olmasıdır. Benim de kullandığım zamanlarda
	 gerçekten çok işime yarayan özelliklerden biriydi. Biraz da kavramın
	 popülerleşmesinden dolayı olsa gerek artık bu öneri sistemine "makine
	 öğrenmesi" ekleyeceklermiş. IDE'lerin son sürümlerinde bazı makine öğrenmesi
	 yöntemlerinden faydalanmışlar ama sonraki sürümlerinde bu daha da
	 geliştireceklerini ve geliştirme sürecinin çok büyük bir eforunu bu kısım
	 üzerine yoğunlaştırdıklarını belirtmişler.
** Geliştirme ortamının kurulması
	 JetBrains takımı artık IDE'leri kuranlara yardımcı olmak için geliştirme
	 ortamıyla ilgili bazı kurulumlarda da yardımcı olacakmış. Mesela Git'in
	 kurulması ya da bir JDK sürümünün kurulması gibi. Böylece JetBrains
	 IDE'lerini kullananlar geliştirme ortamlarını daha hızlı bir şekilde hazır
	 hale getirebilecekler. Şahsen ben bu tarz kurulumları yine kendim elle yapmak
	 isterim ama istemeyen geliştiriciler için güzel bir kolaylık olacaktır diye
	 düşünüyorum.

	Bu özelliklerden bazılarını IDE'lerinin 2020.1 sürümlerinde kullanıma
	açılacağını belirtmişler. Nitekim yine bu hafta [[https://blog.jetbrains.com/idea/2020/01/intellij-idea-2020-1-eap/][yayınlanan IntelliJ IDEA
	2020.1]]'de bu sözleri yerine getiriyorlar. Henüz erken erişim programında olan
	bu sürüm ile birlikte yukarıda "Geliştirme ortamının kurulması" alt başlığında
	bahsettiğim JDK sürümleri indirme özelliğini eklemişler.

	[[file:gorseller/jetbrains-jdk-indirme.gif]]


	2020 yılı yeni özellikler yol haritasının tüm alt başlıkları için konu
	başlığına eklediğim bağlantıya; IntelliJ IDEA 2020.1 EAP sürümünün
	detaylarıyla ilgili bilgiler için de [[https://blog.jetbrains.com/idea/2020/01/intellij-idea-2020-1-eap/][bu bağlantıya]] tıklayabilirsiniz.
* Microsoft Edge tarayıcısının geliştirici özelliklerine [[https://blogs.windows.com/msedgedev/2020/01/23/debug-z-index-3d-view-edge-devtools/][3-boyutlu görüntüleme ekledi]]
	Geçtiğimiz haftalarda tüm kullanıcılar için Beta programından çıkan
	Microsoft'un yeni Chromium tabanlı tarayıcısı Edge'in içerisindeki geliştirici
	araçlarına güzel bir özellik eklenmiş. Artık bir web sitesi üzerindeki
	elemanları 3 boyutlu olarak inceleyip, özelliklerine bakabileceğiz. Henüz
	sadece deneysel (experimental) olan bu özelliği aktifleştirmek için Edge'deki
	*DevTools* kısmını açtıktan sonra *Settings* sekmesi altından "*Enable 3D
	View*" seçeneğini işaretlemek gerekiyor.

	Özelliği daha iyi anlayabilmek adına Twitter'daki Microsoft Edge DevTools
	isimli hesabın [[https://twitter.com/EdgeDevTools/status/1220399837956333569][paylaştığı videoyu izleyebilirsiniz]].
* MySQL 5.6'nın 1 yıllık [[https://lefred.be/content/mysql-5-6-eol-is-february-2021/][ömrü kalmış]]
	[[file:gorseller/mysql56-olum.png]]

	Bu haber doğrudan biz geliştiricileri ilgilendirmiyor ama dolaylı yoldan da
	olsa bizi etkileyebileceği için gündeme almak istedim. MySQL veritabanının 5.6
	sürümü Şubat 2021 tarihinde aramızdan ayrılacakmış. Sistem yöneticilerinizi
	konuyla ilgili bilgilendirebilirsiniz.
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |---------------------------------------------------------------------+----------+---------------|
  | Etkinlik İsmi                                                       | Yeri     | Tarihi        |
  |---------------------------------------------------------------------+----------+---------------|
  | [[https://www.meetup.com/Google-Cloud-Developer-Community-Ankara/events/268138124/][ML in the cloud: Cloud AI Platform]]                                  | Ankara   | 29 Ocak 19:00 |
  | [[https://www.meetup.com/GDGIstanbul/events/268082538/][CoffeeDroid 5 - Kaldığımız yerden devam edelim]]                      | İstanbul | 29 Ocak 19:00 |
  | [[https://www.meetup.com/TeknasyonLabs/events/268053933/][Geliştirici Savaşları Bölüm 1: Gizli Tehlike]]                        | İstanbul | 30 Ocak 16:00 |
  | [[https://www.meetup.com/Facebook-Developer-Circle-Ankara/events/268055524/][An Inside Look: Indie Games Accelerator]]                             | Ankara   | 30 Ocak 18:30 |
  | [[https://www.meetup.com/IBMCloudTR/events/268163839/][OpenShift ile DevOps Pratiklerini Nasıl Deneyimleriz?]]               | İstanbul | 30 Ocak 19:00 |
  | [[https://www.meetup.com/Coffee-And-React-Native-%25C4%25B0stanbul/events/vzxzkrybcdbcb/][Coffee and React Native]]                                             | İstanbul | 1 Şubat 11:00 |
  | [[https://kommunity.com/flutter-turkiye/events/istanbul-coffee-and-talk][Istanbul Coffee and Talk - 1 (Flutter Turkiye)]]                      | İstanbul | 2 Şubat 13:00 |
  | [[https://www.meetup.com/GDG-Cloud-Izmir/events/268107353/][Serverless Application with Flutter and Cloud Functions]]             | İzmir    | 2 Şubat 13:00 |
  | [[https://kommunity.com/cloud-and-serverless-turkey/events/istegelsin-serverless-aws-lambda-mimarisi-ve-production-tecrubeleri][İstegelsin Serverless AWS Lambda Mimarisi ve Production Tecrübeleri]] | İstanbul | 4 Şubat 18:30 |
  | [[https://kommunity.com/cloud-and-serverless-turkey/events/aws-fundamentals-computer-networking-security-storage-and-more-ankara][AWS Fundamentals: Computer, Networking, Security, Storage and more]]  | Ankara   | 5 Şubat 18:30 |
  | [[https://kommunity.com/reactjs-istanbul/events/tanisma-toplantisi-first-meeting][Tanışma toplantısı! (ReactJS Istanbul)]]                              | İstanbul | 5 Şubat 19:00 |
  | [[https://kommunity.com/indiehackers-istanbul-meetup/events/lets-meet-and-catch-a-little-up][Indie Hackers Istanbul Meetup]]                                       | İstanbul | 8 Şubat 17:00 |
  |---------------------------------------------------------------------+----------+---------------|
* Diğer Haberler
	- Microsoft, yeni Node tabanlı tarayıcı otomasyonu [[https://css-tricks.com/playwright/][projesini yayınladı]]:
    [[https://github.com/microsoft/playwright][Playwright]].
	- ProtonVPN tüm uygulamalarını [[https://protonvpn.com/blog/open-source/][açık kaynak hale getirdi]].
	- Android Studio 4.0 Canary 9 [[https://androidstudio.googleblog.com/2020/01/android-studio-40-canary-9-available.html][sürümü yayınlandı]].
	- Birçok AndroidX kütüphanesine [[https://developer.android.com/jetpack/androidx/versions/all-channel#january_22_2020][güncelleme geldi]].
	- Google Cloud ailesinin [[https://cloud.google.com/blog/products/identity-security/introducing-google-clouds-secret-manager][yeni üyesi tanıtıldı]]: [[https://cloud.google.com/secret-manager/docs][Secret Manager]].
	- Intel tarafından geliştirilen Ray Tracing motorunun 2.0.0 [[https://github.com/ospray/ospray/releases/tag/v2.0.0][sürümü yayınlandı]].
	- Pharo programlama dilinin 8.0 [[http://pharo.org/news/pharo8.0-released][sürümü yayınlandı]].
	- Seq programlama dilinin v0.9.3 [[https://github.com/seq-lang/seq/releases/tag/v0.9.3][sürümü yayınlandı]].
	- Flamegraph kütüphanesinin v0.2.0 [[https://github.com/flamegraph-rs/flamegraph/releases/tag/v0.2.0][sürümü yayınlandı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-04.org][Yazılım Gündemi - 2020/04]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
