#+TITLE: Yazılım Gündemi - 2020/18
#+SUBTITLE: 4-10 Mayıs 2020
#+AUTHOR: Eren Hatırnaz
#+DATE: 11 Mayıs 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../17/yazilim-gundemi-2020-17.org][< Önceki Gündem]] | *4-10 Mayıs 2020* | [[file:../19/yazilim-gundemi-2020-19.org][Sonraki Gündem >]]

[[https://teknoseyir.com/blog/yazilim-gundemi-2020-18][TeknoSeyir'de Oku]]
#+END_CENTER

* GitHub, [[https://githubsatellite.com/][Satellite 2020]] etkinliğini [[https://github.blog/2020-05-06-new-from-satellite-2020-github-codespaces-github-discussions-securing-code-in-private-repositories-and-more/][gerçekleştirdi]]
	Geçtiğimiz yıllarda Microsoft tarafından satın alınan GitHub, geçtiğimiz hafta
	içerisinde Satellite 2020 etkinliğini sanal olarak gerçekleştirdi. Etkinlikte
	duyurulan yeniliklere birlikte göz atalım.

** GitHub Discussions
   #+ATTR_HTML: :height 450
   #+ATTR_LATEX: :height 6cm
	 #+CAPTION: Örnek bir discussions sayfası için burayı ziyaret edebilirsiniz:
   #+CAPTION: https://github.com/zeit/next.js/discussions
	 [[file:gorseller/github-discussions.png]]

	 Yazılım geliştiriciler olarak sıklıkla takıldığımız konularda yardım alma
	 ihtiyacımız oluyor. Uzun bir zamandır bu ihtiyacımızı StackOverflow üzerinde
	 gideriyorduk. Zaman zaman alternatifleri çıksa da StackOverflow kadar tutmadı
	 fakat artık yalnız değil. GitHub, Discussions özelliği ile doğrudan
	 StackOverflow'u hedef alıyor bence. Herkese açık depolar için yakında beta
	 olarak açılacak bu özellikle artık GitHub üzerinde proje sayfalarında da
	 ilgili projeyle ilgili sorular sorup, çözümü yazan kişilerin mesajlarını
	 çözüldü olarak işaretleyebileceğiz. Önceden beri issue sistemi zaten vardı
	 fakat bu discussions ile artık StackOverflow'daki gibi sorular sorabileceğiz.
	 GitHub ve StackOverflow arasında ortaya çıkan bu rekabet nereye varacak.
** [[https://github.com/features/codespaces/][GitHub Codespaces]]
   #+ATTR_HTML: :height 450
   #+ATTR_LATEX: :height 6cm
	 [[file:gorseller/github-codespaces.png]]

	 Yazılım gündemi yazılarını takip edenler bu ismi mutlaka hatırlayacaklardır.
	 Evet, bir önceki gündem yazısından hatırlıyorsunuz. Microsoft, "Visual Studio
	 Online" olan cloud tabanlı geliştirme çözümünün ismini "Visual Studio
	 Codespaces" olarak değiştirmişti (bkz: [[file:../17/yazilim-gundemi-2020-17.org][Yazılım Gündemi - 2020/17]]). Ne
	 tesadüftür ki bir başka Microsoft firması da aynı isimde özellik tanıtıyor
	 :). Çoğunuzun da anladığı üzere artık GitHub üzerinden tek bir tıklama ile
	 cloud tabanlı geliştirme ortamımızı ayağa kaldırabileceğiz. Henüz limitli
	 açık beta sürecinde ücretsiz olarak kullanılabilen bu özellik herkese
	 açıldığında kendine özel bir ücretlendirme ile gelecekmiş. Muhtemelen geçen
	 hafta duyurduğum "Visual Studio Codespaces"deki fiyatlarla aynı olacaktır.
	 GitHub'daki normal basit dosya düzenleme özelliği ücretsiz kalmaya devam
	 edecek tabii ki. Limitli açık beta için başvuru yapmıştım fakat henüz onay
	 gelmediği için detaylı bir şeyler yazamıyorum. Sizler de konu alt başlığına
	 tıklayarak özelliğin sunum sayfasına erişebilir, açık beta için başvuru
	 yapabilirsiniz. Onay alıp, deneme imkanınız olursa deneyimlerinizi yorumlar
	 bölümünde paylaşmaktan kendinizi geri koymayın.
** GitHub Codescanning ve Secret Scanning
	 Geçtiğimiz senenin yazılım gündemi yazılarının birinde (bkz: [[file:../10/yazilim-gundemi-2020-10.org][Yazılım
	 Gündemi - 10]]) GitHub'ın Semmle isimli kod analizi çözümü sunan bir şirketi
	 satın aldığını haber yapmıştım ve "GitHub bunu mutlaka kullanır bir şekilde"
	 demiştim. İşte o kullanımlar geçtiğimiz hafta duyuruldu. Artık GitHub'a
	 yüklediğimiz kodlar üzerinde güvenlik açıkları ve zafiyetler için
	 otomatikleştirilmiş süreçler içeren 2 ürün var. Henüz ikisi de beta sürecinde
	 olsa da incelemeye değer.

   #+ATTR_HTML: :height 450
   #+ATTR_LATEX: :height 6cm
	 [[file:gorseller/github-codescanning.png]]

	  * GitHub Code scanning ile herkese açık depolarımız üzerinde potansiyel
      güvenlik açıklarına yönelik taramalar yapabiliyor ve bunu CI/CD gibi
      süreçlerin bir parçası yapabiliyoruz. Yani "ben =git push= yaptığımda
      otomatik olarak taramaları yap" diyebileceğiz. Olası güvenlik sorunlarına
      karşı uyarı bildirimleri gönderen bu servis, arka planda GitHub tarafından
      geliştirilen [[https://github.com/github/codeql][CodeQL]] motorunu kullanıyor. Projeleriniz için beta
      başvurusunda bulunmak için [[https://github.com/features/security/advanced-security/signup][bu sayfayı ziyaret edebilirsiniz]].
		* Secret scanning ise GitHub'da 2018'den beri olan bir özellik fakat artık
      private depolarınız için de kullanabileceksiniz. Ne kadar dikkat etsek de
      bazen boşta bulunup kodlar içerisinde olmaması gereken bir şifreyi ya da
      gizli bir anahtarı unutabiliyoruz. Bu da haliyle güvenlik sorunlarına yol
      açıyor. İşte secret scanning tam da bu sorunu çözmeye yönelik bir özellik.
      Projelerinizde şifreye ya da gizli anahtara benzer metinsel ifadeler
      gördüğünde sizi uyarıyor ve yapmanız gerekenler hakkında bilgi veriyor.


	GitHub'ın bu mecburiyetten dolayı sanal olarak düzenlediği Satellite 2020
	etkinliğinde duyurulan belli başlı özellikler bu şekildeydi. Etkinliğin toplam
	12 saatlik kaydı YouTube üzerinde mevcut, [[https://www.youtube.com/watch?v=FhZTPM9ysWk&feature=emb_title][buraya tıklayarak ilgili videoya
	erişebilirsiniz]].

	Gördüğünüz gibi GitHub yazılım geliştirme ekosisteminin her alanı için bir
	çözüm üretmeye devam ediyor. Elbette çoğu geliştirici için GitHub'da tüm
	işlerini halledebilmek çok büyük bir kolaylık olacaktır ama ben GitHub'ın
	sektördeki konumundan da dolayı giderek tekelleştiğini düşünmeye başladım.
	Elbette bir firma açısından baktığımızda müşterilerini başka firmaların
	ürünlerini kullanmak zorunda bırakmadan, kendi bünyesi içerisinden çözümler
	sunmak istemesi çok doğal fakat ben şahsen yazılım geliştirmeyle ilgili her
	şeyimi GitHub'a emanet etmek istemezdim. Bunun için de haklı nedenlerim
	olduğunu düşünüyorum. Geçmişte Amerika'nın ambargo uyguladığı ülkelerdeki
	geliştiricilerin hesaplarını nasıl kilitlediklerini ve kodlarına resmen el
	koyduklarını hep birlikte görmüştük (bkz: [[file:../../2019/03/yazilim-gundemi-03.org][Yazılım Gündemi - 3]]). Elbette tüm
	kararınızı olası bir "ambargo" kararına göre vermek mantıklı değil fakat
	Levent Abi'nin sözünü tekrar hatırlatmak istiyorum: "/Cloud dediğin başkasının
	bilgisayarıdır. Gün gelir de 'sana hizmet vermiyorum kardeşim' derse
	yapabileceğin bir şey yok/". Bu konuda siz ne düşünüyorsunuz? GitHub'ın bu
	kadar büyümesi ve yeni hizmetler sağlaması sizi endişelendiriyor mu? Yoksa bu
	yönde çekinceleriniz yok mu? Yorumlar bölümünde konuşalım.
* Microsoft'un GitHub [[https://www.bleepingcomputer.com/news/security/microsofts-github-account-hacked-private-repositories-stolen/][hesabı hacklendi]]
	[[https://www.bleepingcomputer.com/][BleepingComputer]] sitesinin geçtiğimiz hafta yayınladığı habere göre "Shiny
	Hunter" rumuzlu hacker, Microsoft çalışanlarından birinin GitHub hesabını
	hackleyerek, private (herkese açık olmayan) depolara erişim sağladığını ve
	500GB'dan daha fazla büyüklükte veri çaldığını iddia etti. Haftanın ilerleyen
	günlerinde ise bir Microsoft çalışanından olayın gerçek olduğunu öğrendik.

  #+ATTR_HTML: :height 450
  #+ATTR_LATEX: :height 6cm
	#+CAPTION: Hacker'ın paylaştığı ekran görüntüsündeki tarih bilgilerinden
  #+CAPTION: olayın 28 Mart günü gerçekleştiği ortaya çıkıyor.
	[[file:gorseller/microsoft-github-leak.jpg]]

	Hacker ilk bu verileri yer altı forumlarında satmayı düşünmüş olsa da,
	sonradan ücretsiz olarak sızdırmayı tercih etmiş gibi gözüküyor.
	BleepingComputer sitesinin incelediğine göre sıvan private repoların içinde
	Microsoft'u zora sokacak derecede projelerin kodları yok. Çoğunlukla gizlilik
	gerektirmeyen kodlar, kod örnekleri, test projeleri ve e-kitapların yer aldığı
	söyleniyor. Zaten bu yüzden de pek fazla ses getirmedi bu olay ve çok az
	konuşuldu.
* Facebook SDK kütüphanesindeki bir hata, popüler iOS uygulamalarının [[https://www.theverge.com/2020/5/7/21250689/facebook-sdk-bug-ios-app-crash-apple-spotify-venmo-tiktok-tinder][çökmesine yol açtı]]
	Günümüzde birçok mobil uygulama ve web sitenin açılış ekranlarında çok sık
	"Facebook ile giriş yap", "Twitter ile kayıt ol" tarzı alternatif kimlik
	doğrulama yöntemlerini görüyoruz. Biz yazılım geliştiriciler olarak bu tarz
	özellikleri yine ilgili sosyal medya sitesinin sağladığı Software Development
	Kit'ler (SDK) aracılığıyla uygulamalarımıza ya da web sitelerimiz ekliyoruz.
	Geçtiğimiz hafta içerisinde de Facebook'un sağladığı SDK paketinin iOS
	sürümünde çıkan bir hata, bu paketi kullanan popüler iOS uygulamalarının
	açılırken çökmesine yol açtı. Bu uygulamalar arasında Spotify, TikTok ve
	Pinterest gibi uygulamalar da var. "Facebook ile giriş yap" özelliğinden
	faydalanmayan kullanıcılar da durumdan etkilenmişler.

	* [[https://twitter.com/aburninghilll/status/1258169688959352832][Konuyla ilgili Tweet]]

	Olay hakkında daha detaylı bilgi için konu başlığına eklediğim bağlantıya
	tıklayabilirsiniz ya da Facebook'un iOS SDK paketinin GitHub deposundaki [[https://github.com/facebook/facebook-ios-sdk/issues/1374][şu
	issue sayfasını]] ziyaret edebilirsiniz. Uygulama geliştiren arkadaşların
	Facebook SDK ile olan bağlarını tekrar gözden geçirmelerini tavsiye ederim.
* [[https://medium.com/flutter/announcing-flutter-1-17-4182d8af7f8e][Flutter 1.17]] ve [[https://medium.com/dartlang/announcing-dart-2-8-7750918db0a][Dart 2.8]] sürümleri yayınlandı
	Google tarafından geliştirilen platformlar-arası (cross-platform) uygulama
	geliştirme framework'ü Flutter ve programlama dili Dart, geçtiğimiz hafta
	içerisinde yeni sürümlerini yayınladılar. Birbiriyle ilişkili iki teknoloji
	olduğu için birlikte değerlendirmek istedim.

	Flutter 1.17 ile birlikte gelen bazı yenilik ve değişiklikler:
  * *Mobil performans ve boyut iyileştirmeleri*: Hiçbir şey yapmadan sadece
    uygulamanızın Flutter sürümünü 1.17'ye yükselterek bile daha hızlı
    animasyonlar, daha küçük uygulama boyutları ve daha az bellek kullanımları
    elde edebiliyorsunuz. Flutter takımının iddiasına göre %40 oranında CPU/GPU
    kullanımında azalma ve uygulama boyutunda %18.5'lik bir azalma oluyor.
    Flutter'ın örnek [[https://github.com/flutter/gallery][Flutter Galery]] uygulaması bu sürüm değişikliğiyle birlikte
    9.6MB'dan 8.1MB'a düşmüş.
	* *iOS için Metal desteği, %50'lik bir performans iyileştirmesi sağlıyor*:
    OpenGL gibi bir grafik kütüphanesi olan ve Apple tarafından geliştirilen
    Metal, artık Flutter'ın iOS tarafında varsayılan olarak kullandığı grafik
    kütüphanesi haline gelmiş. Apple tarafından geliştirilmesinden dolayı da iOS
    işletim sisteminde iyi performansla çalışabiliyor. Artık Flutter ile
    geliştirdiğimiz uygulamaların grafik işlemleri öncekine göre daha hızlı
    gerçekleşecek.
	* *Material tasarıma sahip yeni widget'lar*: =NavigationRail=, =DatePicker=.
    Doğrudan Google Material Design takımı tarafından tasarlanan bu yeni
    widget'lar artık Flutter 1.17 ile emrinize amade.

    #+ATTR_HTML: :height 500
	  #+CAPTION: Yeni =NavigationRail= elemanı
		[[file:gorseller/flutter1-17-navigationrail.gif]]

    #+ATTR_HTML: :height 500
		#+CAPTION: =DatePicker= elamanı
		[[file:gorseller/flutter1-17-datepicker.gif]]

	Dart programlama dili kendi içerisinde =pub= isimli bir paket yöneticisi
	(bağımlılık yöneticisi) ile birlikte geliyor. Geçtiğimiz hafta yayınlanan Dart
	2.8 sürümüyle de Dart takımının bu paket yöneticisini daha iyileştirmeye
	yönelik çalışmalar yaptığını görebiliyoruz. Şöyle ki:
	 * * =pub get= komutunda hız iyileştirmeleri*: Artık [[https://pub.dev/][pub.dev]] üzerinden
     paketleri daha hızlı indirebileceğiz. Flutter takımı örnek veri olarak
     Flutter 1.12 sürümünde =flutter create= komutunun 6.5 saniye sürdüğünü,
     fakat artık Dart 2.8'de bunun sadece 2.5 saniye sürdüğünü belirtmiş.
	 * *Yeni komut ==pub outdated= *: Bu yeni komut sayesinde artık eski sürümde
     kalmış kütüphaneleri daha kolay tespit edebilecek ve sürümler arası
     geçişler için daha fazla bilgi edinebileceksiniz.

	Flutter 1.17 ve Dart 2.8 ile birlikte gelen diğer özellik ve değişiklikler
	için konu başlığına eklediğim bağlantılara tıklayabilirsiniz.
* Firefox 76 ile [[https://hacks.mozilla.org/2020/05/firefox-76-audio-worklets-and-other-tricks/][gelen yeni özellikler]]
	Popüler web tarayıcılardan biri olan Mozilla Firefox, geçtiğimiz hafta
	içerisinde 76.0 numaralı sürümünü yayınladı. Bu sürümle birlikte gelen ve biz
	geliştiricileri ilgilendiren yeni özelliklerin birkaçına birlikte bakalım.

** Debug yaparken dizini tamamen görmezden gelme
	 Her ne kadar çoğumuz hata ayıklama (debug) için =printf=, =echo=,
	 =console.log= gibi komutları kullansak da tarayıcıların sağladığı Debugger
	 özelliği bazı durumlarda daha işe yarar olabiliyor. Bu durumlarda da
	 genellikle sadece proje klasörünüzün içerisindeki dosyaları debug etmek,
	 oradaki olaylara bakmak isterseniz. İşte Firefox 76 ile birlikte gelen
	 "/blackboxing/" özelliği ile bu mümkün. **Debugger** panelinin, **Sources**
	 sekmesinden bir dizin seçip "/bu dizin içindeki tüm dosyaları görmezden gel
	 (ignore)/" ya da "/bu dizin haricindeki tüm dizinleri görmezden gel/"
	 diyebileceğiz.

   #+ATTR_HTML: :height 300
	 [[file:gorseller/firefox76-dizin-gormezden-gel.gif]]
** [[https://developer.mozilla.org/en-US/docs/Web/API/Web_Audio_API/Using_AudioWorklet][Audio Worklets]]
	 Firefox 76 ile birlikte gelen bu yeni API sayesinde tarayıcı üzerinde arka
	 planda ses işleme süreçleri işletebileceğiz. Açıkcası benim de çok yabancı
	 olduğum bir alan fakat ilgili arkadaşlar alt konu başlığına eklediğim
	 bağlantıya tıklayarak detaylı dokümantasyon yazısına ulaşabilirler.
** Developer Edition için: CSS Uyumluluk Paneli
	 Bildiğiniz gibi Mozilla, Firefox'un bir de pre-release kanalı olarak
	 Developer Edition sürümünü kullanıma sürüyor. Bu sürümde genelde sonraki
	 Firefox sürümlerinde olan özellikler önceden geliştiricilerin kullanımına
	 açılıyor ve test ediliyor. Bu özelliklere bir yenisi daha eklendi. F12 ile
	 açtığımız Geliştirici Araçlarındaki CSS bölümüne artık *Compatibility*
	 sekmesi de eklendi. Bu sekme sayesinde seçilen HTML elamanındaki aktif CSS
	 özelliklerinin hangi tarayıcılarda desteklendiğini görebiliyoruz.

   #+ATTR_HTML: :height 400
   #+ATTR_LATEX: :height 5.7cm
	 [[file:gorseller/firefox76-css-uyumluluk-panel.png]]

	Firefox 76 ile birlikte gelen diğer geliştirici özellikleri için konu
	başlığına eklediğim bağlantıya tıklayabilirsiniz.
* TIOBE popüler programlama dilleri sıralamasını [[https://jaxenter.com/c-programming-may-2020-171598.html][Mayıs 2020 için güncelledi]]
	Belirli periyotlarla internetteki programlama trendlerini analiz edip
	bunlardan programlama dilleri popülerliğini çıkartan TIOBE firması, Mayıs 2020
	için güncel popüler programlama dilleri sıralamasını geçtiğimiz hafta
	içerisinde yayınlandı. Yeni tablo bu şekilde:

  #+ATTR_HTML: :height 550
  #+ATTR_LATEX: :height 6.5cm
	[[file:gorseller/tiobe-index.png]]

	Elbette bu liste sadece popülerliğe göre belirlendiği için bizim için çok bir
	anlam ifade etmiyor. Sonuçta geliştireceğimiz yazılımlarda işimize en uygun
	olanı hangisiyse onu tercih ediyoruz, popülerlik sıralamasına göre tercih
	yapmıyoruz ama yine de programlama alanıyla ilgili olduğu için gündeme almak
	istedim.

	Daha detaylı analizler ve interaktif grafikler için TIOBE sitesindeki [[https://www.tiobe.com/tiobe-index/][bu
	sayfayı]] ziyaret edebilirsiniz.
* Visual Studio Code [[https://code.visualstudio.com/updates/v1_45][Nisan 2020 (v1.45) sürümü yayınlandı]]
	[[file:gorseller/vscode1-45.png]]
* Yaklaşan Online Etkinlikler #EvdeKal
  #+ATTR_HTML: :width 100%
  #+ATTR_LATEX: :environment longtable :align |p{9.5cm}|l|
  |---------------------------------------------------------------------+----------------|
  | Etkinlik İsmi                                                       | Tarihi         |
  |---------------------------------------------------------------------+----------------|
  | [[https://kommunity.com/tracikkaynak/events/acik-seminer-18-gun-olceklenebilir-makine-ogrenimi-uygulamalari-621dca47][Açık Seminer 18. Gün: Ölçeklenebilir Makine Öğrenimi Uygulamaları]]   | 12 Mayıs 14:00 |
  | [[https://kommunity.com/cozumpark/events/uzaktan-siber-guvenlik-yaklasimi-ve-olaylari-monitor-etme-c989475b][Uzaktan Siber Güvenlik Yaklaşımı ve Olayları Monitör Etme]]           | 12 Mayıs 14:00 |
  | [[https://kommunity.com/akademi/events/malware-forensics-zararli-yazilim-tespiti-webinar-dc4a41a9][Malware Forensics - Zararlı Yazılım Tespiti]]                         | 12 Mayıs 16:30 |
  | [[https://kommunity.com/cloud-and-serverless-turkey/events/ramazan-ozel-6-devops-vs-sre-41220ba0][DevOps vs SRE]]                                                       | 12 Mayıs 23:00 |
  | [[https://kommunity.com/cozumpark/events/siber-guvenlikte-tehdit-avciligi-threat-hunting-21ee4d23][Siber Güvenlikte Tehdit Avcılığı (Threat Hunting)]]                   | 13 Mayıs 14:00 |
  | [[https://kommunity.com/tracikkaynak/events/acik-seminer-19-gun-watson-apis-chatbot-and-vr-implementations-68e687f7][Açık Seminer 19. Gün: Watson APIs, Chatbot and VR Implementations]]   | 13 Mayıs 14:00 |
  | [[https://kommunity.com/mavidurakio/events/s1e41-yazilimci-bulusmasi-52fe964f][Yazılımcı Buluşması {MaviDurak-IO}]]                                  | 13 Mayıs 21:15 |
  | [[https://kommunity.com/bilge-adam-teknoloji/events/nodejs-ile-uygulama-gelistirme-d4055b37][Node.js ile Uygulama Geliştirme]]                                     | 13 Mayıs 21:15 |
  | [[https://kommunity.com/devops-turkiye/events/aws-suspicious-activity-monitoring-with-humio-f70d68e0][AWS suspicious activity monitoring with humio]]                       | 13 Mayıs 22:00 |
  | [[https://kommunity.com/tracikkaynak/events/acik-seminer-20-gun-microsoft-yapay-zeka-servislerine-genel-bakis-2a911429][Açık Seminer 20. Gün: Microsoft Yapay Zeka Servislerine Genel Bakış]] | 14 Mayıs 14:00 |
  | [[https://kommunity.com/dotnet-istanbul/events/net-core-ile-restful-api-design-fe171c15][.NET Core ile RESTful API Design]]                                    | 15 Mayıs 22:00 |
  | [[https://kommunity.com/cloud-and-serverless-turkey/events/ramazan-ozel-7-faas-serverless-aws-lambda-problemleri-ve-cozumleri-5888dd48][FaaS - Serverless (AWS Lambda) Problemleri ve Çözümleri]]             | 15 Mayıs 23:00 |
  | [[https://kommunity.com/cloud-and-serverless-turkey/events/kubernetes-hands-on-3-volume-and-configuration-management-2547c2f3][Kubernetes Hands-On no.3: Volume And Configuration Management]]       | 17 Mayıs 13:30 |
  |---------------------------------------------------------------------+----------------|
* Diğer Haberler
	- İngiltere, COVID-19 takibi için geliştirdiği mobil uygulamaların kodlarını
    [[https://github.com/nhsx][açık kaynak hale getirdi]].
	- Avustralya, COVIDSafe uygulamasının kodlarını [[https://www.dta.gov.au/news/dta-publicly-releases-covidsafe-application-source-code][açık kaynak hale getirdi]].
	- GitHub, Covid-19 süresinde geliştiricilerin üretkenlikleriyle ilgili bir
    [[https://github.blog/2020-05-06-octoverse-spotlight-an-analysis-of-developer-productivity-work-cadence-and-collaboration-in-the-early-days-of-covid-19/][analiz raporu yayınladı]].
	- Microsoft, Yapay Zeka ile ilgilenenler için yeni [[https://www.zdnet.com/article/microsoft-our-new-free-python-programming-language-courses-are-for-novice-ai-developers/][Python eğitim serisini
    duyurdu]].
	- Microsoft, Yeni Zelanda'da veri merkezi kurmayı [[https://news.microsoft.com/en-nz/2020/05/06/aotearoa-disclosure/][planladığını açıkladı]].
	- AWS, EC2 hizmetinin fiyatlarını [[https://aws.amazon.com/blogs/aws/ec2-price-reduction-for-ec2-instance-saving-plans-and-standard-reserved-instances/][düşürdüğünü açıkladı]].
	- Backblaze, B2 Bulut Depolama çözümünün artık AWS S3 API'leri ile [[https://www.backblaze.com/blog/backblaze-b2-s3-compatible-api/][uyumlu
    olduğunu duyurdu]].
	- GCC [[https://gcc.gnu.org/pipermail/gcc-announce/2020/000163.html][10.1 sürümü yayınlandı]]. [[https://gcc.gnu.org/gcc-10/changes.html][Detaylı Yazı]]
	- Unreal Engine [[https://www.unrealengine.com/en-US/blog/unreal-engine-4-25-released][4.25 sürümü yayınlandı]].
	- Rust programlama dilinin [[https://blog.rust-lang.org/2020/05/07/Rust.1.43.1.html][1.43.1 sürümü yayınlandı]].
	- Racket programlama dilinin [[https://download.racket-lang.org/v7.7.html][v7.7 sürümü yayınlandı]].
	- Bolt programlama dilinin [[https://github.com/mukul-rathi/bolt/releases/tag/1.0][1.0 sürümü yayınlandı]].
	- Anvil, Runtime Engine aracını [[https://anvil.works/blog/open-source][açık kaynak hale getirdi]]. [[https://github.com/anvil-works/anvil-runtime][GitHub Deposu]]
	- Merkesizleştirilmiş uygulama geliştirme ve ölçekleme için [[https://blog.textile.io/announcing-the-textile-protocol-hub/][yeni bir araç
    kutusu duyuruldu]]: Textile Hub.
	- Go ile yazılmış web sunucusu Caddy'nin [[https://github.com/caddyserver/caddy/releases/tag/v2.0.0][v2.0.0 sürümü yayınlandı]].
	- TileDB [[https://medium.com/tiledb/tiledb-2-0-and-the-future-of-data-science-929cdcfe95ed][2.0 sürümü yayınlandı]].
	- Beekeeper Studio [[https://www.beekeeperstudio.io/blog/release-1.2][v1.2 sürümü yayınlandı]].
	- Lite metin editörünün [[https://github.com/rxi/lite/releases/tag/v1.03][1.03 sürümü yayınlandı]].
	- C++ oyun kütüphanesi EnTT [[https://github.com/skypjack/entt/releases/tag/v3.4.0][3.4.0 sürümü yayınlandı]].
	- Kubernetes IDE'si Lens, [[https://github.com/lensapp/lens/releases][v3.4.0 sürümünü yayınladı]].
	- Platformlar-arası terminal arayüzü kütüphanesi LTUI [[https://github.com/tboox/ltui/wiki/LTUI-v1.7-released,-A-cross-platform-terminal-ui-library-based-on-Lua][v1.7 sürümünü yayınladı]].
	- OpenAPIGenerator [[https://mobile.twitter.com/oas_generator/status/1258057660974329861][v7.7 sürümü yayınlandı]].
	- StellarGraph [[https://medium.com/stellargraph/stellargraph-1-0-taking-graph-machine-learning-to-a-new-level-2bd6a04fbc77][1.0 sürümü yayınlandı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-18.org][Yazılım Gündemi - 2020/18]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
