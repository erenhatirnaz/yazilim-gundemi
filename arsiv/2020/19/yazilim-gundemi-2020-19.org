#+TITLE: Yazılım Gündemi - 2020/19
#+SUBTITLE: 11-17 Mayıs 2020
#+AUTHOR: Eren Hatırnaz
#+DATE: 18 Mayıs 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../18/yazilim-gundemi-2020-18.org][< Önceki Gündem]] | *11-17 Mayıs 2020* | [[file:../20/yazilim-gundemi-2020-20.org][Sonraki Gündem >]]

[[https://teknoseyir.com/blog/yazilim-gundemi-2020-19][TeknoSeyir'de Oku]]
#+END_CENTER

* Yanlış ayarlanmış Firebase veritabanları binlerce Android uygulamasının [[https://www.theregister.co.uk/2020/05/12/report_thousands_of_android_apps/][kullanıcı verilerinin sızmasına yol açtı]]
	Firebase, genelde mobil ve front-end geliştiricileri için içerisinde
	veritabanından, uygulama içi mesajlaşmaya kadar birçok ürünü barındıran bir
	Google hizmeti. Gündeme girmesine neden olan ise sunduğu veritabanı
	ürünlerinin yanlış konfigüre edilmesinden doğan bazı güvenlik sorunları.
	Comparitech isimli firma geçtiğimiz haftanın başında [[https://www.comparitech.com/blog/information-security/firebase-misconfiguration-report/][blog sitesinde
	yayınladığı yazı]] ile bazı Android uygulamalarının kaynak kodlarını açarak,
	içerisinden Firebase veritabanı URL'lerini alıp kullanıcı verilerine
	erişebildiklerini açıkladılar.

	#+CAPTION: Sızan bilgiler arasında binlerce E-posta adresi, telefon numarası,
  #+CAPTION: parola, ad soyad ve hatta GPS verisi bile mevcut.
	[[file:gorseller/firebase-1.jpg]]

	Comparitech Güvenlik Araştırması Takım Lideri Bob Diachecko'nun açıkladığına
	göre 515.735 Android uygulaması incelenmiş ve bunların içerisinden 4.282
	uygulamanın hassas kullanıcı verilerini sızdırığını tespit etmiş.

	Firmanın bu güvenlik açığını ortaya çıkarmak için kullandığı ise çok basit
	hiçbir yüksek teknoloji ürünü gerektirmeyen bir yöntem. Şöyle ki; uygulamanın
	kaynak kodları (biliyorsunuz ki APK dosyaları aslında kaynak kodların bir
	çeşit sıkıştırılmış hali ve gerekli uygulamalar ile açılabiliyorlar)
	içerisinde "*.firebaseio.com" ifadesini aramak ve buldukları tüm bağlantıların
	sonuna ".json" ekleyerek istek göndermek. Eğer ilgili veritabanı yanlış
	ayarlanmışsa bu isteğin cevabı tüm veritabanının içeriğinin JSON formatında
	sunulmuş hali oluyor. Burada hatırlatmak lazım ki, APK dosyanız şifrelenmiş
	(encrypted) olsa bile veritabanınızın URL'sini bir string değişkeninde
	tuttuğunuz için yine görülebiliyor.

	Comparitech firması 22 Nisan tarihinde bu güvenlik sorununu Google'a bildirmiş
	ve Google'da "biz geliştiricilere yanlış konfigüre edilmiş durumlar için
	bildirim gönderiyoruz. Bu durum için de etkilenen uygulamaların
	geliştiricilerini bilgilendireceğiz" demiş. Eğer sizin de Firebase veritabanı
	ürünlerini kullanan bir uygulamanız varsa açığın olup olmadığını kontrol
	ederek ve [[https://firebase.google.com/docs/database/security][ilgili dokümantasyon sayfalarını]] detaylıca inceleyerek olası bir
	güvenlik sızıntısının önüne geçebilirsiniz. Hassas verileri veritabanında
	şifrelenmiş bir şekilde tutmanın ne kadar önemli olduğunu bir kez daha anlamış
	olduk.
* Deno [[https://deno.land/v1][1.0 yayınlandı]]
	Gün geçmiyor ki yeni bir JavaScript teknolojisi daha çıkmasın. Şaka bir yana,
	bu yeni teknoloji diğerlerine göre daha fazla gündemde kaldı ve konuşuldu.
	Node.js'e alternatif olarak geliştirilen(fork değil), yine Node.js'i yaratan
	kişinin de (Ryan Dahl) yazarları arasında olduğu [[https://deno.land/][Deno]] projesinin ilk stabil
	versiyonu 1.0, geçtiğimiz hafta içerisinde duyuruldu. Deno da Node.js gibi
	sunucu tarafında JavaScript çalıştırmaya yarayan bir runtime çözümü.

	Deno'nun neden ortaya çıktığını anlamak için önce Node.js'in sorunlarını
	anlamak gerekiyor. Node.js'de =Promise= yapısının olmaması, güvensiz bir
	runtime'a sahip olması, paket yönetimi, testler vb. konularda içerisinde bir
	çözüm barındırmaması gibi sorunlar uzun zamandır Node.js kullananlar
	tarafından dile getiriliyordu fakat bu ihtiyaçlar hep üçüncü parti araçlar
	tarafından giderilebiliyordu. Node.js paket yönetimi için =npm= ile birlikte
	geliyor fakat =npm= doğrudan Node.js tarafından geliştirilen bir araç değil,
	kontrol onlarda değil yani. Güvensiz runtime'dan kast edilen ise Node.js'in
	kontrolsüz sistem çağrıları (sys calls) yapabiliyor olması. Node.js ile bir
	JavaScript dosyası çalıştırdığınızda o işlem, sistemin tüm kaynaklarını
	kullanabiliyordu. Örneğin istediği bir dosyayı okuyabilir ya da yazabiliyordu.
	Bunun gibi Node.js'in tasarımından kaynaklanan diğer sorunlar için doğrudan
	Node.js'in yaratıcılarından Ryan Dahl'ın JSConf EU 2018 etkinliğinde yaptığı
	konuşmayı [[https://www.youtube.com/watch?v=M3BM9TB-8yA][buraya tıklayarak izleyebilirsiniz]].

  #+ATTR_HTML: :height 150
  #+ATTR_LATEX: :height 4cm
	#+CAPTION: Deno'nun resmî logosu
	[[file:gorseller/deno-logo.png]]

	Gel gelelim Deno'ya... Deno'da yukarıdaki birçok sorun çözülmüş durumda, artık
	tek bir araç kurarak geliştirme ortamınızdaki birçok ihtiyacınızı
	giderebiliyorsunuz. Şöyle ki:
	 * =deno run=: Bu komut ile kodlarınızı direkt çalıştırabilirsiniz. Üstelik
     kendi içerisinde TypeScript desteği ile geliyor, yani TypeScript
     kodlarınızı derleyici ile JavaScript'e dönüştürüp o şekilde kullanmanıza
     gerek yok. Direkt =deno run deneme.ts= şeklinde çalıştırabiliyorsunuz.
	 * =deno bundle=: Bu komuta parametre olarak verdiğiniz bir kaynak kod dosyası
     (JS ya da TS olabilir), tüm bağımlılıklarıyla birlikte tek bir dosya haline
     getiriliyor. bir dosya haline getirmeye yarıyor.
	 * =deno fmt=: Kodlarınızın otomatik olarak formatlanmasını sağlar.
	 * =deno doc=: Bir modül için tanımlanmış dokümantasyon metinlerini
     gösteriyor.
	 * =deno test=: Projeniz için yazdığınız testleri bu komut yardımıyla
     çalıştırabiliyorsunuz.

	#+CAPTION: Deno'yu sizler için denedim. Örnek tabii ki çok basit ama Node.js'e
  #+CAPTION: göre daha hızlı geliştirebildim.
	[[file:gorseller/deno-deniyoruz.png]]

	Yukarıdaki örnekte de gördüğünüz gibi hiç package.json dosyası gibi şeylerle
	uğraşmadan doğrudan ilgili dosyanın adresini import olarak belirterek dosyama
	ekledim ve =deno info= komutuyla hem kodlarımı derledim hem de bağımlılıkları
	indirdim. =deno info= komutunu çalıştırmak zorunda değilsiniz elbette direkt
	=deno run teknoseyir.ts= komutu da çalıştırabilirsiniz. Eğer siz de yukarıdaki
	dosyayı denemek isterseniz bu adresten indirip, deneyebilirsiniz:
	https://gist.github.com/erenhatirnaz/fc6e726fff2731bc1ed763bb2ba7d3e8

	Hepimizin aklındaki soru ise "Node.js'yi bitirir mi?" olduğunu tahmin ediyorum
	fakat henüz böyle bir çıkarım yapabilmek için çok erken olsa da sunduğu
	özellikler bakımından gerçekten umut vaat ettiğini düşünüyorum. Node.js için
	yazılmış kütüphaneler için henüz bir uyumluluk çözümü yok fakat şu an
	geliştirilme aşamasındaymış, ileride Node.js için de yazılmış kütüphaneleri
	kullanabilir hale geldiğimizde belki o zaman Node.js'in ömrünü konuşmaya
	başlayabiliriz. Bakalım JavaScript ekosistemini ileride ne gibi değişlikler
	bekliyor. Hep birlikte göreceğiz.

	Deno hakkında daha detaylı bilgiler için konu başlığına eklediğim bağlantıya
	tıklayabilir ya da DevNot sitesinden Zafer Ayan'ın yazdığı [[http://devnot.com/2020/deno-nedir-nodejsin-sonunu-getirir-mi/][şu türkçe yazıyı
	okuyabilirsiniz]].

	Siz Deno hakkında ne düşünüyorsunuz? Deneyebildiniz mi? Denediyseniz
	olumlu/olumsuz eleştirileriniz neler? Yorumlar bölümünde fikir alışverişi
	yapalım.
* Unreal Engine 5 [[https://www.unrealengine.com/en-US/blog/a-first-look-at-unreal-engine-5][ilk bakış duyuruldu]]
	Geçtiğimiz hafta içerisinde Epic Games firmasının sahip olduğu Unreal Engine
	oyun motorunun 5 numaralı versiyonunun ilk bakış videoları ve yayınlanma
	süreci hakkında bazı detaylar duyuruldu. Zaten geçtiğimiz haftanın olay
	yaratan konularından biri de bu oldu.

	* [[https://www.youtube.com/watch?v=qC5KtatMcUw][Konuyla ilgili YouTube videosu]]

	Front-end geliştirme alanından bile daha uzak olduğun oyun geliştirme alanıyla
	ilgili bir haber olduğu için teknik kısımlarını pek iyi yorumlayamayacağım
	fakat duyurulan şeyleri anladığım ölçüde sizlere aktarmaya çalışayım:

	 * *Nanite*: Bu yeni teknoloji sayesinde artık 3D tasarım yapan sanatçılar
     poligon sayısını çok kafasına takmadan hayallerindeki tasarımları dijital
     ortama aktarabilecekler. ZBrush ile taratılmış nesnelerden, CAD verilerine
     kadar birçok obje bu şekilde kullanılabilecek. Gerçek zamanlı olarak
     çalışan bu teknoloji kalite kaybı olmadan daha hızlı geliştirme yapmaya
     olanak sağlayacak.
	 * *Lumen*: Bu sürümle birlikte gelecek olan tamamen dinamik aydınlatma
     çözümü. Bu özelliği okuyunca benim aklıma NVIDIA'nin RTX çözümü geldi. Bu
     da aynı onun gibi ışığın dinamik olarak hesaplanmasını ve dolayısıyla
     ortamlara ve zamana göre nesnelere vuran ışığın değişmesini sağlıyor. Tabii
     ki bu da gerçek zamanlı olarak GPU üzerinde hesaplanıyor ve oyuna
     yansıtılıyor. Teknik bilgim olmadığı için bu özelliğin RTX ile bağlantılı
     olup olmadığını bilemiyorum fakat konu hakkında bilgisi olan arkadaşlar
     yorumlar bölümünde belirtirse buraya ekleme yapabilirim.

	Unreal Engine 5 ile birlikte çekirdeğe eklenen yeni teknolojiler bu
	şekildeydi. Unreal Engine 5 ön izleme sürümünün 2021'in ilk ayları içerisinde
	duyurulması beklenirken, tamamen stabil sürümün ise 2021'in daha ileri
	tarihlerinde yayınlanması planlanıyor. Unreal Engine 4 kullanan
	geliştiricilerin 5'e geçebilmeleri için uyumluluk çalışmalarının da devam
	ettiğini, geçiş sürecini kolaylaştırmak için çaba gösterdiklerini
	aktarıyorlar.

	Unreal Engine 5 ile birlikte Epic Games bir de [[https://www.unrealengine.com/en-US/blog/epic-online-services-featuring-epic-account-and-game-services][yeni bir servis duyurdu]]: [[https://dev.epicgames.com/en-US/services][Epic
	Online Services]]. Bu yeni servis sayesinde oyun geliştiricileri oyunlarına daha
	kolay bir şekilde çoklu oyuncu desteği eklemenin yanı sıra, lider tabloları,
	başarımlar vb. şeyleri de ekleyebilecekler. Üstelik bu hizmet tüm
	geliştiriciler için ücretsiz olarak sunuluyor. Epic Games, bu hizmeti sadece
	kendi oyun mağazası için sınırlamamış platformlar arası (cross-platform)
	desteği de eklemiş. Yani Playstation'dan XBox'a oradan iOS ve Android'e kadar
	birçok platformda oyuncular aynı şeylere sahip olabilecek.

	Son olarak ise artık Unreal Engine kullanan geliştiriciler ve oyun yapımcıları
	yıllık gelirleri 1 milyon dolar olana kadar Unreal Engine'e lisans ücreti
	ödemek zorunda değiller. Lisanslama ile ilgili sorular için [[https://www.unrealengine.com/faq][şu bağlantıda yer
	alan sıkça sorulan sorular]] kısmına göz atabilirsiniz.

	Bu gelişme oyun geliştirme dinamiklerini nasıl etkiler, ilerleyen süreçlerde
	bizi neler bekliyor pek bilemiyorum ama oyun geliştirme alanında çalıştığını
	tahmin ettiğim Sosyal'den @ardazeytin arkadaşımızın yazdığı şu gönderiye
	bakabilirsiniz: https://teknoseyir.com/durum/1265228.

	Oyun geliştirme alanında çalışan başka arkadaşlar varsa bu konu hakkında
	düşündüklerini yorumlar bölümünde dile getirirse çok memnun olurum.
* Eclipse Foundation [[https://newsroom.eclipse.org/news/announcements/open-source-software-leader-eclipse-foundation-announces-transition-europe-part][Avrupa'ya taşınıyor]]
  #+ATTR_HTML: :height 200
  #+ATTR_LATEX: :height 3cm
	[[file:gorseller/eclipse-foundation-tasindik.jpg]]

	Çoğunlukla Java IDE'si olarak tanıdığımız Eclipse, aslında [[https://www.eclipse.org/][Eclipse Foundation]]
	isimli bir yapının parçası. Geçtiğimiz hafta içerisinde ise Eclipse
	Foundation, tüzel kişiliklerini Brüksel'e taşıyarak bir Uluslararası kâr amacı
	gütmeyen dernek haline geleceklerini açıkladılar.

	Şu anda Amerika merkezli bir vakıf olan Eclipse Foundation, taşınma nedeniyle
	ilgili açıklamalarda genelde "üyelerimiz ve katkı sağlayanlarımızın çoğu
	Avrupa'da olduğu için biz de onlara yakın olmak için merkezimizi oraya
	taşıyoruz" şeklinde özetliyorlar fakat ben Amerika'daki güncel siyasi durumun
	da konu üzerinde etkisi olabileceğini düşünüyorum. Bir de tüzel kişilikle
	ilgili bazı yasal kolaylıklardan bahsedilmiş sanırım fakat alanım olmayan bir
	konu olduğu için pek fazla bir şey anlamadım.

	Taşınma süreciyle ilgili detaylar şu şekilde özetlenebilir:
	 - Uluslararası kar amacı gütmeyen derneğin resmî işlemlerinin Temmuz 2020'de
     tamamlanması bekleniyor.
	 - Fiziksel olarak Avrupa'da barındırılan, üzerinde GitLab kurulu sunucularda
     tüm projelerinin kaynak kodlarına ve dokümanlarına bu yılın yaz ayları
     itibariyle erişilebilecek. Burası geliştiriciler ve katkı sağlayanlar için
     üçüncü bir seçenek olarak sunulacak.
	 - Eclipse ve Eclipse Foundation isimleri ve markaları yeni Belçika varlığı olarak
     kontrol edilecek.
	 - Eclipse Foundation zaten hali hazırda Kanada ve Avrupa (Almanya ofisi
     mevcuttu) üzerinde eş zamanlı yönetildiği için vakfın operasyonlarının en
     düşük seviyede etkileneceği tahmin ediliyor.

	Biz geliştiricileri pek fazla etkileyeceğini sanmıyorum ama yinede
	sektörümüzdeki önemli bir vakıfın böyle büyük bir taşınma işine girişmesini
	gündeme almak istedim. Daha detaylı bilgiler için konu başlığına eklediğim
	bağlantıya tıklayabilir ya da [[https://www.eclipse.org/europe/faq.php][şu adresdeki sıkça sorulan sorular sayfası]]nı
	ziyaret edebilirsiniz. Eclipse Foundation Europe ana sayfası için burayı
	ziyaret edebilirsiniz: https://www.eclipse.org/europe/
* Firefox 77 ile birlikte =<input>= ve =<textarea>= elemanlarında [[https://www.fxsitecompat.dev/en-CA/docs/2020/text-exceeding-maxlength-will-no-longer-be-truncated-when-pasted-into-input-or-textarea/][davranış değişiklikleri geliyor]]
	Mozilla tarafından geliştirilen web tarayıcısı Firefox'un bir sonraki sürümü
	olarak yayınlanacak 77 numaralı sürümünde =<input>= ve =<textarea>=
	elemanlarında değişiklikler olacağı geçtiğimi hafta Firefox Site Compatibility
	sitesinde duyuruldu.

	Artık bu elemanlara kopyala/yapıştır ile bir içerik yapıştırdığımızda eğer
	içeriğin boyutu, elemanın =maxlength= property'sindeki boyuttan büyükse,
	yapıştırdığımız içerik otomatik olarak kırpılmayacak. Yani kullanıcılar o
	elemana daha uzun içerikler yapıştırabilecekler fakat bu demek değil ki
	Firefox bizim koyduğumuz kuralı görmezden geliyor. Firefox, =maxlength=
	değerine uymayan formları submit etmemeye devam edecek. Yapılan davranış
	değişikliğinin sebebi ise kullanıcıların şifre yönetim uygulamalarının ilgili
	elemana otomatik olarak yapıştırdığı şifrelerin kırpılmamasını sağlamak. Yani
	kullanıcının "acaba parolamla ilgili bir sıkıntı mı var" endişesini gidermeye
	yönelik. Eğer girilen metin olması gerekenden uzunsa Firefox kullanıcıya şöyle
	bir mesaj gösterecekmiş: "Lütfen bu metini 20 karakter ya da daha az olacak
	şekilde kısatın (şu an 30 karakter kullanıyorsunuz)".

	Çalışan projelerimizi doğrudan etkileyecek bir durum göremiyorum ama yine de
	dikkate almaya değer bir davranış değişikliği olduğu için değinmeden geçmek
	istemedim. Daha detaylı bilgiler ve referanslar için konu başlığına eklediğim
	bağlantıya tıklayabilirsiniz.
* [[https://github.blog/changelog/2020-05-11-github-cli-allows-you-to-close-reopen-and-add-metadata-to-issues-and-pull-requests/][GitHub Desktop 2.5]] ve [[https://github.blog/changelog/2020-05-11-github-cli-allows-you-to-close-reopen-and-add-metadata-to-issues-and-pull-requests/][GitHub CLI 0.8]] sürümü yayınlandı
	GitHub'ın grafiksel masaüstü uygulaması ve komut satırı üzerinden çalışan
	aracı geçtiğimiz hafta içerisinde yeni sürümlerine kavuşturlar. Yeni sürümler
	ile gelen bazı özellikler şu şekilde:
** [GitHub Desktop] Etiket oluşturma ve gönderme
	 [[file:gorseller/github-desktop-tag.gif]]

	 Artık GitHub uygulaması üzerinden yeni git etiketleri (=git tag=) oluşturup,
	 bunları GitHub.com üzerindeki uzak deponuza gönderebileceksiniz. Tabii ki
	 var olan etiketleri de listeleme özelliği mevcut.
** [GitHub CLI] Isseu ve Pull Requestleri kontrol etme
	 GitHub CLI üzerinden zaten bir proje üzerinde issue oluşturabiliyor ya da
	 pull request gönderebiliyorduk fakat işlemler sadece bunlarla kısıtlıydı.
	 Diğer ek işlemler için tarayıcıda açmak gerekiyordu. Bu sürümle birlikte
	 artık issue ve pull requestlerimizi yaratırken onlara label, reviewer,
	 projects, milestone gibi ek bilgiler iliştirebileceğiz. Aynı zamanda =gh pr
	 close=, =gh pr reopen= ve =gh issue close=, =gh issue reopen= gibi komutlarla
	 ilgili issue ya da pull requestleri açıp kapatabileceğiz. Komut satırı
	 kullanmayı seven biri olan beni mutlu eden gelişmeler fakat henüz tam zamanlı
	 kullanılabilecek kadar gelişmedi hele bir 1.0 sürümü çıksın bakalım...
* SourceHut, PeerTube projesini desteklemek için [[https://sourcehut.org/blog/2020-05-15-peertube-bootstrap-fund/][fon programını duyurdu]]
	[[https://sourcehut.org/][SourceHut]]'ın ne olduğundan ve felsefesinden önceki yazılım gündemi yazılarının
	birinde (bkz: [[file:../../2019/17/yazilim-gundemi-2020-17.org][Yazılım Gündemi - 2020/17]]) bahsetmiştim. O yazıyı okumayanlar
	için kısa bir özet: SourceHut da GitHub ve GitLab gibi uzak bir git deposu
	hizmeti fakat tamamen özgür yazılım prensiplerine göre ve açık kaynak şekilde
	geliştiriliyor (ve JavaScript kullanmıyor). [[https://joinpeertube.org/][PeerTube]] ise YouTube'a benzer,
	gelişmiş ve dağıtık bir video paylaşma platformu. Teknik detaylarına pek fazla
	hakim değilim fakat siz bir PeerTube sitesine bir video yüklediğinizde aslında
	bir çeşit torrent paylaşmış gibi oluyorsunuz ve tarayıcı üzerinden o videoyu
	izleyen diğer kişiler de hem indiriyor hem de diğer kullanıcılar için
	gönderiyor. Bu sayede dağıtık bir yapı kurulmuş oluyor. İsterseniz sizde kendi
	sunucularınızda bir PeerTube ayağa kaldırabilir ve bu ağın bir parçası
	olabilirsiniz. İkisi de çok sevdiğim ve bir çeşit gönül bağı kurduğum
	projeler. Hazır yeri gelmişken ikisini birden gündemde konuk etmek istedim :).

	SourceHut ise geçtiğimiz hafta içerisinde PeerTube projesini desteklemek ve
	içerik sayısını arttırmak için bir çeşit fon ayırdığını açıkladı. 5.000$'lık
	bu fon sayesinde PeerTube'a içerik üretmek isteyen kişilere ekipman desteği ve
	kitle fonlama araçları sağlanacak. Kitle fonlama aracı ise yine özgür yazılım
	prensipleriyle geliştirilen [[https://liberapay.com/][Librepay]]. Fakat bu fondan faydalanabilmenin bazı
	şartları var:
	 * Hali hazırda başka bir platform üzerinde videolu içerik üretmiyor olmanız
     gerekiyor fakat bu o kadar sert bir kural değil sanırım, birkaç video
     üretmişseniz yine de başvurunuzda bunu açıkca belirterek değerlendirilme
     süreçlerine dahil olabiliyorsunuz.
	 * Videolarınızı *sadece PeerTube'a* yükleyebilirsiniz. YouTube, Vimeo vb.
     platformlarda PeerTube için özel ürettiğiniz içerikler bulunamaz.
	 * Oluşturduğunuz video içerikler [[https://creativecommons.org/][Creative Commons]] lisansları ile
     paylaşılmalıdır.
	 * En az 5 video üretmeniz bekleniyor. Eğer bu 5 videodan sonra videolu içerik
     üretmenin size göre olmadığına karar verirseniz fon yardımıyla aldığınız
     ekipmanları geri vermeniz gerekiyor.
	 * Librepay üzerinden aylık en az $20'dan fazla kazanmaya başladığınızda,
     devam eden barındırma maliyetleri tüm içerik oluşturucular arasında eşit
     olarak paylaştırılacak. Yani şimdilik aylık $45 olan bu maliyet içerik
     oluşturucular arasında eşit bir şekilde bölüştürülür. Librepay gelirinizin
     %25'inden fazla ödeme yapmanız asla beklenmiyor; SourceHut gerisini
     tamamlıyor.

	Eğer bu fona başvurmak isterseniz sir@cmpwn.com e-posta adresine, başlığı
	"/PeerTube bootstrap application: <ad soyad>/" olan ve içeriğinde de kendinizi
	tanıtarak ne tür bir içerik oluşturmak istediğinizden bahsedebilirsiniz.

	SourceHut'ın kendi barındırdığı PeerTube hizmeti için burayı ziyaret
	edebilirsiniz: [[https://spacepub.space/][SpacePub]]. Diğer detaylar için konu başlığına eklediğim
	bağlantıya tıklayabilirsiniz.

	Geçtiğimiz hafta SourceHut'daki diğer bazı gelişmeler de bu şekilde:
		- Mayıs 2020 için SourceHut'da pişen özellikler [[https://sourcehut.org/blog/2020-05-15-whats-cooking-may-2020/][yazısı yayınlandı]].
	  - SourceHut'a [[https://sourcehut.org/blog/2020-05-11-sourcehut-plus-plan-9/][Plan 9 desteği eklendi]].
* Yaklaşan Online Etkinlikler #EvdeKal
  #+ATTR_HTML: :width 100%
  #+ATTR_LATEX: :environment longtable :align |p{9.5cm}|l|
  |----------------------------------------------------------------+----------------|
  | Etkinlik İsmi                                                  | Tarihi         |
  |----------------------------------------------------------------+----------------|
  | [[https://kommunity.com/bilge-adam-teknoloji/events/react-ile-javascript-uygulamalari-gelistirme-b70b2cb9][React ile JavaScript Uygulamaları Geliştirme]]                   | 18 Mayıs 16:00 |
  | [[https://kommunity.com/cloud-and-serverless-turkey/events/ramazan-ozel-8-bulutta-yuksek-performansli-ve-verimli-sistem-tasarlama-a72398fb][Bulutta Yüksek Performanslı ve Verimli Sistem]]                  | 18 Mayıs 23:00 |
  | [[https://kommunity.com/pgtr/events/postgresql-sohbetleri-18-postgresqlde-gozlemleme-monitoring-d78fab87][PostgreSQL Sohbetleri 18: PostgreSQL'de gözlemleme]]             | 19 Mayıs 13:30 |
  | [[https://kommunity.com/tracikkaynak/events/acik-seminer-22-gun-postgresql-53dbbb44][Açık Seminer 22. Gün: PostgreSQL'e Giriş]]                       | 19 Mayıs 13:00 |
  | [[https://kommunity.com/bilge-adam-teknoloji/events/net-core-refit-kullanimi-f9c2215b][.NET Core Refit Kullanımı]]                                      | 19 Mayıs 14:00 |
  | [[https://kommunity.com/jstanbul/events/deno-yeni-javascript-runtimei-3bc240d7][Deno: Yeni JavaScript Runtime'ı]]                                | 19 Mayıs 21:15 |
  | [[https://kommunity.com/teknopark-istanbul-yazilimci-bulusmalari/events/orneklerle-unit-testing-ve-tdd-3f5cc824][Örneklerle Unit Testing ve TDD]]                                 | 20 Mayıs 12:30 |
  | [[https://kommunity.com/tracikkaynak/events/acik-seminer-23-gun-postgressql-temel-bilgiler-b31504bc][Açık Seminer 23. Gün: PostgreSQL Temel Bilgiler]]                | 20 Mayıs 14:00 |
  | [[https://kommunity.com/bilge-adam-teknoloji/events/html-ve-css-ile-web-arayuz-tasarimi-48e9156f][HTML ve CSS ile Web Arayüz Tasarımı]]                            | 20 Mayıs 18:00 |
  | [[https://kommunity.com/bilge-adam-teknoloji/events/building-net-core-31-serverless-application-in-aws-5c948e36][Building .NET Core 3.1 Serverless Application in AWS]]           | 20 Mayıs 22:00 |
  | [[https://kommunity.com/tracikkaynak/events/acik-seminer-24-gun-postgresde-kurulus-ve-gelisim-yolculugu-80e1191a][Açık Seminer 24. Gün: Postgres’de Kuruluş ve Gelişim Yolculuğu]] | 21 Mayıs 14:00 |
  | [[https://kommunity.com/frontend-istanbul/events/asynchronous-code-execution-under-the-hood-605ea817][Asynchronous Code Execution Under the Hood]]                     | 21 Mayıs 18:00 |
  | [[https://kommunity.com/cloud-and-serverless-turkey/events/ramazan-ozel-9-aws-cloud-ogrenmeye-nereden-ve-nasil-baslarim-7d516704][AWS - Cloud öğrenmeye nereden ve nasıl başlarım?]]               | 21 Mayıs 23:00 |
  | [[https://kommunity.com/mdisec-cyber-security-twitch-streams/events/hackerconfstream-virtual-cyber-security-conference-b7bd6be7][HackerConf.Stream Virtual Cyber Security Conference]]            | 22 Mayıs 09:59 |
  | [[https://kommunity.com/tracikkaynak/events/acik-seminer-25-gun-gelistiriciler-icin-postgresql-e7c76ef0][Açık Seminer 25. Gün: Geliştiriciler için PostgreSQL]]           | 22 Mayıs 14:00 |
  | [[https://kommunity.com/mavidurakio/events/s1e43-unity-ile-oyun-programlamaya-giris-101-23658c44][Unity ile Oyun Programlamaya Giriş 101]]                         | 22 Mayıs 21:15 |
  |----------------------------------------------------------------+----------------|
* Diğer Haberler
	- GitLab.com 13.0 sürümüne [[https://about.gitlab.com/releases/2020/05/06/gitlab-com-13-0-breaking-changes/][güncellenecek]]. 22 Mayıs günü kesintiler
    yaşanabilir.
	- GitHub "Organizastion secrets" [[https://github.blog/changelog/2020-05-14-organization-secrets/][özelliğini duyurdu]].
	- Java [[https://blogs.oracle.com/java/our-world-moved-by-java][25 yaşında]].
	- Rust [[https://blog.rust-lang.org/2020/05/15/five-years-of-rust.html][5 yaşında]].
	- Amazon ve Red Hat yeni [[https://www.zdnet.com/article/amazon-red-hat-openshift-announced-for-public-cloud-kubernetes-users/][ortak projelerini duyurdu]]: [[https://aws.amazon.com/quickstart/architecture/openshift/][Amazon Red Hat OpenShift]].
    [[https://www.redhat.com/en/blog/red-hat-and-aws-extend-collaboration-introducing-amazon-red-hat-openshift][Alternatif]]
	- AWS, Kubernetes için bulut geliştirme kitini [[https://siliconangle.com/2020/05/13/aws-open-sources-cdk8s-make-kubernetes-easier-use/][açık kaynak hale getirdi]]:
    [[https://siliconangle.com/2020/05/13/aws-open-sources-cdk8s-make-kubernetes-easier-use/][cdk8s]].
	- AWS kendi ARM-tabanlı çipi için [[https://aws.amazon.com/blogs/aws/new-m6g-ec2-instances-powered-by-arm-based-aws-graviton2/][yeni EC2 servisini tanıttı]]: EC2 M6g.
	- Google Cloud VMware Engine [[https://cloud.google.com/blog/topics/hybrid-cloud/announcing-google-cloud-vmware-engine][Genel Erişilebilir (GA) hale geldi]].
	- Amazon Kendra [[https://techcrunch.com/2020/05/11/amazon-releases-kendra-to-solve-enterprise-search-with-ai-and-machine-learning/][Genel Erişilebilir (GA) hale geldi]].
	- JetBrains'den haberler:
		- YouTrack, 10 kişilik takımlar [[https://blog.jetbrains.com/youtrack/2020/05/youtrack-is-now-free-for-10/][için ücretsiz oldu]].
		- Python Geliştiricileri Anketi 2019 [[https://www.jetbrains.com/lp/python-developers-survey-2019][sonuçları açıklandı]].
		- MPS 2020.1 [[https://blog.jetbrains.com/mps/2020/05/mps-2020-1-has-been-released/][sürümü yayınlandı]].
		- IntelliJ IDEA, Çince, Japonca ve Korece dil desteği için [[https://blog.jetbrains.com/idea/2020/05/intellij-idea-localization-eap1/][erken erişim
      programı başlatıldı]].
	- TypeScript programlama dilinin [[https://devblogs.microsoft.com/typescript/announcing-typescript-3-9/][3.9 sürümü duyuruldu]].
	- Erlang/OTP [[https://www.erlang.org/news/140][23 sürümü yayınlandı]].
	- Switft 5.3 ile birlikte Windows ve bazı Linux dağıtımları [[https://www.infoq.com/news/2020/05/swift-5-3-windows-linux/][için destek
    gelecek]].
	- WebAssembly çalıştırabilen ilk [[https://medium.com/wasmer/announcing-the-first-java-library-to-run-webassembly-wasmer-jni-89e319d2ac7c][Java kütüphanesi duyuruldu]]: [[https://github.com/wasmerio/java-ext-wasm][Wasmer JNI]].
	- Next.js [[https://nextjs.org/blog/next-9-4][9.4 sürümü yayınlandı]].
	- Bootstrap [[https://blog.getbootstrap.com/2020/05/12/bootstrap-4-5-0/][4.5.0 sürümü yayınlandı]].
	- Apache Kafka, Apache ZooKeeper [[https://www.confluent.io/blog/removing-zookeeper-dependency-in-kafka/][bağımlığımından kurtuluyor]].
	- PostgreSQL 12.3, 11.8, 10.13, 9.6.18 ve 9.5.22 [[https://www.postgresql.org/about/news/2038/][sürümleri yayınlandı]].
	- CockroachDB [[https://www.cockroachlabs.com/blog/cockroachdb-20-1-release/][20.1 sürümü duyuruldu]].
	- MongoDB [[https://www.mongodb.com/blog/post/introducing-mongodb-for-vs-code][4.2.6 sürümü yayınlandı]].
	- VSCode için MongoDB eklentisi [[https://www.mongodb.com/blog/post/introducing-mongodb-for-vs-code][ön izleme olarak yayınlandı]].
	- HAProxy Data Plane API [[https://www.haproxy.com/blog/announcing-haproxy-dataplane-api-20/][2.0 sürümü duyuruldu]].
	- Haxe [[https://haxe.org/blog/haxe-4.1.0-release/][4.1.0 sürümü yayınlandı]].
	- Proxmox VE [[https://www.proxmox.com/en/news/press-releases/proxmox-ve-6-2][6.2 sürümü yayınlandı]].
	- Zabbix [[https://www.zabbix.com/rn/rn5.0.0][5.0.0 sürümü yayınlandı]].
	- Hyperdrive [[https://blog.hypercore-protocol.org/posts/announcing-hyperdrive-10/][v10 sürümü duyuruldu]].
	- Mun [[https://mun-lang.org/blog/2020/05/16/release-mun-v0-2-0/][v0.2.0 sürümü yayınlandı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-19.org][Yazılım Gündemi - 2020/19]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
