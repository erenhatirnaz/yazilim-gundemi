#+TITLE: Yazılım Gündemi - 2020/01
#+SUBTITLE: 1-5 Ocak 2020
#+Author: Eren Hatırnaz
#+DATE: 5 Ocak 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]
#+BEGIN_CENTER
[[file:../../2019/23/yazilim-gundemi-23.org][< Önceki Gündem]] | *1-5 Ocak 2020* | [[file:../02/yazilim-gundemi-2020-02.org][Sonraki Gündem >]]

[[https://teknoseyir.com/blog/yazilim-gundemi-2020-01][TeknoSeyir'de Oku]]
#+END_CENTER

* Rust dilinin 32-bit Apple sistemler için [[https://blog.rust-lang.org/2020/01/03/reducing-support-for-32-bit-apple-targets.html][desteği azalıyor]]
	[[https://www.rust-lang.org/][Rust]], gün geçtikçe popülerliği daha da artan bir programlama dili. Yazılım
	gündemi yazıları yazmaya başladığımdan beri bunu daha iyi görüyorum. Hemen her
	hafta Rust ile ilgili bir gelişme oluyor, olmazsa bile geliştiricilerin
	ilgileri gitgide artıyor. Bununla birlikte Rust'ın geliştirilme süreci de hızla
	devam ediyor. Bir önceki yazılım gündeminde Rust programlama dilinin 1.41.0
	sürümünün yayınlandığını duyurmuştum. Bu hafta ise bloglarında yayınlandıkları
	bir yazı ile 1.42.0 sürümü itibariyle, 32-bit Apple sistemler için Rust
	programlama dilinin desteğinin azaltıldığını açıkladılar ve bu platformun
	destek sürecini Tier 3 ismini verdikleri kategoriye taşıdılar.

	Rust geliştirici takımının çeşitli platformlardaki destek süreçlerini
	tanımladıkları şöyle bir dokümanları mevcut: [[https://forge.rust-lang.org/release/platform-support.html][Platform Support]]. Bu dokümana göre
	üç destek grubu var. Bunlar şu şekilde:

	- Tier 1: Bu kategorideki platformlarda Rust'ın _çalışması garanti_ edilmiştir.
	- Tier 2: Rust'ın _derlenmesinin garanti_ edildiği platformlar listesidir.
	- Tier 2.5: Yine Rust'ın derlenmesinin garanti edildiği platformlar fakat bu
    listedeki platformlar için =rustup= aracı ile güncelleme özelliği desteği
    sağlanmıyor. Kaynak kodlarını kullanarak kendiniz derlemeniz gerekiyor.
	- Tier 3: _Hiçbir garantinin verilmediği_ platformlar listesi. Rust dilini
    kaynak kodları kullanarak bu sistemlerde derlemeye çalışabilirsiniz fakat
    hatalarla veya eksik özelliklerle karşılaşmanız çok mümkün.

	İşte 32-bit Apple sistemler de 1.42.0 sürümüyle birlikte Tier 3 kategorisinde
	altında yer alacak. Bu kategori değişikliğinden etkilenen platformların kod
	isimleri ise bu şekilde:

	- armv7-apple-ios
	- armv7s-apple-ios
	- i386-apple-ios

	32-bit sistemlere desteğin kesilmesi günümüzde çok şaşırmadığımız bir durum
	elbette fakat yine de desteğin neden kesildiğini açıklamakta fayda var. Rust
	takımından önce zaten Apple [[https://support.apple.com/en-us/HT208436][macOS 10.15]] ve [[https://developer.apple.com/documentation/uikit/app_and_environment/updating_your_app_from_32-bit_to_64-bit_architecture][iOS 11]] ile birlikte 32-bit desteğini
	sonlandırmıştı, üstelik Xcode ile 32-bit derleme yapmanın da önüne geçmişti.
	Zaten günümüzde 32-bit sistem ile geliştirme yapmak pek de mümkün olmadığı için
	Rust takımı da böyle bir varar vermiş ve bence de yerinde bir karar.
* Oracle, Amazon API'sini kopyalamakla [[https://arstechnica.com/tech-policy/2020/01/oracle-copied-amazons-api-was-that-copyright-infringement/][suçlanıyor]]
	Oracle ve Google arasında Java API'si (Application Programming Interface)
	üzerinden devam etmekte olan hukuk savaşını zaten yıllardır Haftalık Gündem
	Değerlendirmesi'nde dinliyoruz. Bilmeyenler için kısaca özetlemek gerekirse
	Google'ın Android işletim sistemini geliştirirken Java API'sini birebir
	kopyaladığını ve telif haklarını ihlal ettiğini söyleyen Oracle, Google'ın
	cezalandırılmasını istiyor. Burada kopyalamaktan kasıt kopyala&yapıştır
	kullanımındaki gibi değil. Google, Java'nın API sistemindeki fonksiyonellikleri
	ve method isimlerinin aynısını kullanarak bir nevi Java'yı yeniden yazmasından
	bahsediyoruz.

	Bu hafta ArsTechnina sitesinde çıkan yazıda ise Oracle şirketinin Amazon'un S3
	isimli veri depolama hizmetinin API sistemini kopyaladığı iddiası var. Hatta
	sadece iddia da değil, Oracle Cloud hizmetinin dokümantasyonundaki şu sayfa
	doğrudan bunu ortaya çıkıyor: [[https://docs.cloud.oracle.com/iaas/Content/Object/Tasks/s3compatibleapi.htm][Amazon S3 Compatibility API]]. E hal böyleyken
	demezler mi adama "bu ne perhiz, bu ne lahana turşusu?" diye, işte ArsTechnica
	da tam olarak bunu söylemiş.

	Bu tarz API "kopyalamaları" her ne kadar üzerine tartışılabilir konular olsa da
	biraz gerekli olduğunu düşünüyorum. Amazon S3 örneğinden gidecek olursak,
	Amazon bulut bilişim sektöründe çok büyük bir oyuncu ve bu oyuncuyla rekabet
	edebilmek için onunla hemen hemen aynı özellikleri sunmak gerekiyor. Bunu
	yaparken de API sistemi ne kadar Amazon'unkine benzerse geliştiriciler de o
	kadar az efor sarf ederek Amazon ekosisteminden çıkabilirler. Yani minumum kod
	değişikliği ile bu dönüşümün sağlanması rekabet ortamı için önemli bir konu.

	Bu konuda siz ne düşünüyorsunuz? Bu tarz API benzerliklerinin sağlanması sizce
	büyük firmalarla rekabet edilebilmesi için gerekli mi yoksa ne olursa olsun
	firma özgün bir çözüm mü sunmalı? Yorumlar bölümünde konuşalım.
* Amerika yapay zeka yazılımlarının ihracına [[https://www.reuters.com/article/us-usa-artificial-intelligence/u-s-government-limits-exports-of-artificial-intelligence-software-idUSKBN1Z21PT][sınırlama getiriyor]]
	Yapay zeka yazılımları üreten Amerika merkezli şirketler Pazartesi gününden
	itibaren yazılımlarını Kanada harici, deniz aşırı ülkelere ihraç ederken bir
	lisans almak zorunda kalacaklar. Yeni ihracat tedbiri özellikle coğrafi
	görüntüleme yazılımlarını ilgilendirmekle birlikte askeri ya da sivil amaçlarla
	olsun fark etmeksizin herhangi bir hedef belirleme süreci içeren yazılımları ve
	donanımları da kapsamakta.
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |---------------------------------------------------------------+----------+---------------|
  | Etkinlik İsmi                                                 | Yeri     | Tarihi        |
  |---------------------------------------------------------------+----------+---------------|
  | [[https://www.meetup.com/IBMCloudTR/events/267424987/][Online Webinar: Text Analysis Application on Kubernetes]]       | Online   | 6 Ocak 13:00  |
  | [[https://www.meetup.com/IBMCloudTR/events/267577304/][Analyze Real Time Bank Customer Data]]                          | İstanbul | 9 Ocak 19:00  |
  | [[https://www.meetup.com/trendyol/events/267060271/][Domain Driven Design]]                                          | İstanbul | 9 Ocak 20:30  |
  | [[https://www.meetup.com/Agile-Bulusmalar/events/267522502/][Agile Talks 2020 Episode 1]]                                    | İstanbul | 11 Ocak 11:00 |
  | [[https://www.eventbrite.com/e/busiber-siber-ks-kamp-2020-registration-85540641361][BÜSİBER Siber Kış Kampı 2020]]                                  | İstanbul | 13 Ocak 09:00 |
  | [[https://kommunity.com/frontend-istanbul/events/the-future-of-react-server-rendering-is-not-a-silver-bullet][The Future of React & Server Rendering is not a Silver Bullet]] | İstanbul | 16 Ocak 19:30 |
  |---------------------------------------------------------------+----------+---------------|

	**[[https://kamp.siberkulupler.com/][Siber Küme Kış Kampı]] başvuruları başladı. Son başvuru tarihi 10 Ocak.**
* Diğer Haberler
	- Rust dilinin uzay çalışmalarındaki kullanım alanlarını araştıracak [[https://www.reddit.com/r/rust/comments/ejdv7w/announcing_aerorust_the_unofficial_working_group/][çalışma
    grubu kuruldu]]: [[https://github.com/AeroRust/Welcome][AeroRust]], [[https://github.com/AeroRust/awesome-space][Faydalı Kaynaklar]].
	- .NET Teknolojileri ile platformlar-arası (cross-platform) uygulama geliştirme
    kütüphanesi Uno Platform, [[https://platform.uno/uno-platform-2-0-reloaded-general-availability-hot-reload-and-more/][2.0 sürümünü duyurdu]], [[https://github.com/unoplatform/uno][GitHub Deposu]].
	- Android Emulator [[https://androidstudio.googleblog.com/2020/01/emulator-2934-canary.html][29.3.4 Canary sürümü yayınlandı]].
	- Python için iş kuyrukları oluşturma kütüphanesi RQ, [[https://github.com/rq/rq/releases/tag/v1.2.0][1.2.0 sürümünü yayınladı]].
	- Popüler PHP HTTP istemcilerinden Guzzle, [[https://github.com/guzzle/guzzle/releases/tag/7.0.0-beta.1][7.0.0-beta.1 sürümünü yayınladı]].
	- Postman alternatifi olan Milkman, [[https://github.com/warmuuh/milkman/releases/tag/4.0.0][4.0.0 sürümünü yayınladı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-01.org][Yazılım Gündemi - 2020/01]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
