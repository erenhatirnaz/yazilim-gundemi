#+TITLE: Yazılım Gündemi - 13
#+SUBTITLE: 7-13 Ekim 2019
#+Author: Eren Hatırnaz
#+DATE: 13 Ekim 2019
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../12/yazilim-gundemi-12.org][< Önceki Gündem]] | *7-13 Ekim 2019* | [[file:../14/yazilim-gundemi-14.org][Sonraki Gündem >]]

[[https://teknoseyir.com/blog/yazilim-gundemi-13-07-13-ekim-2019][TeknoSeyir'de Oku]]
#+END_CENTER

* Github ile ABD Göçmenlik ve Gümrük Muhafaza kurumu arasındaki iş anlaşması [[https://github.blog/2019-10-09-github-and-us-government-developers/][tartışmalara yol açtı]]
	Github ve ABD Göçmenlik ve Gümrük Muhafaza Kurumu arasındaki yaklaşık
	200.000$'lık bir iş anlamasının yenilenme zamanı gelince ortalık biraz karıştı.
	Birkaç hafta önce de bir geliştiricinin aynı kurumu protesto etmek için yaptığı
	bir eylemden bahsetmiştim (bkz: [[file:../10/yazilim-gundemi-10.org][Yazılım Gündemi - 10]]). Amerika'da yaşamadığım
	için doğal olarak bu kurum ve politikalarıyla ilgili bir bilgim yok fakat
	insanların bu kadar fazla olay etmesine bakılırsa pek iyi bir kuruma
	benzemiyor.

	GitHub durumu açıklamak için tüm çalışanlarına gönderdiği e-postanın aynısını
	bloglarında yayınladı. Olayın geçmişinden ve kendilerinin izledikleri rollerden
	bahsetmişler. Kısaca özetlemek gerekirse: ilk iş anlaşması 2016 yılında
	yapılıyor ve ilgili kurum GitHub Enterprise Server lisansı alıyor. Sanırım o
	zamanlarda bu kurumun olay yaratan politikaları gündemde değilmiş. GitHub ve
	Microsoft, ilgili kurumun olay yaratan politikalarına her ne kadar karşı
	olsalar da "iş başka arkadaşlık başka" hesabıyla anlaşmaya devam ettiklerini
	belirttiler. "Kurumun ilgili politikalarını her yerde protesto ettik ve etmeye
	devam edeceğiz" deyip ekliyorlar: "Protesto amaçlı organizasyonlara
	500.000$'lık bağış yapacağız".

	Twitter'daki [[https://mobile.twitter.com/evan_greer/status/1181745056698572802][şu gönderi altında]] bayağı bir tartışma dönmüş durumda. Bazı GitHub
	ve Microsoft çalışanlarının da olayları [[https://www.geekwire.com/2019/microsoft-github-workers-protest-ice-contracts-latest-demonstration-employee-activism/][protesto ettiğine yönelik haberler var]].
	Bakalım olaylar nereye varacak.
* GNU projesi geliştiricileri Richard M. Stallman'ın devam eden liderliğine [[https://www.zdnet.com/article/gnu-project-developers-object-to-richard-m-stallmans-continued-leadership/][itiraz ediyor]]
	Geçtiğimiz haftalarda Richard M. Stallman'ın bazı söylemleri yüzünden Özgür
	Yazılım Vakfı'ndaki (Free Software Foundation) ve MIT'deki görevinden
	ayrıldığını konuşmuştuk (bkz: [[file:../10/yazilim-gundemi-10.org][Yazılım Gündemi - 10]]). Sonraki haftalarda
	Stallman, "FSF ve MIT'den istifa ettim fakat GNU projesine liderlik etmeye
	devam ediyorum" şeklinde bir açıklama yaptı.

	6 Ekim'de FSF [[https://www.fsf.org/news/fsf-and-gnu][şöyle bir yazı yayınladı]] ve özgür yazılım topluluğundan durumla
	ilgili görüşler toplamaya başladı. Bunun üzerine bazı GNU projesi
	geliştiricileri de fikirleri açık şekilde bir yazı ile belirtmek için 7 Ekim'de
	[[https://guix.gnu.org/blog/2019/joint-statement-on-the-gnu-project/][şu yazıyı yayınladılar]]. Yazıca kısaca Richard Stallman'ın özgür yazılım
	hareketinin ve GNU projesini ilk ortaya koyan ve büyük emekler veren kişi
	olduğunu kabul ettiklerini fakat yıllar içerisinde Stallman'ın davranışlarının
	değişmesinden dolayı artık GNU projesini temsil etmediğini düşündüklerini
	belirtmişler.

	10 Ekim tarihli bir güncelleme notu düşülen bu sayfada toplanan tüm görüşlerin
	hem FSF hem de GNU liderliğiyle özel olarak paylaşıldığı belirtilmiş. Bakalım
	süreç nasıl devam edecek. Sizin konu hakkındaki görüşleriniz nedir? Richard
	Stallman tamamen yazılım camiasından dışlanmalı mıdır yoksa politik görüşleri
	ayrı, programcı (hacker) kişiliği ayrı mı değerlendirilmelidir? Yorumlar
	kısmında konuşalım.
* Chrome, geliştiricinin =autocomplete=off= [[https://bugs.chromium.org/p/chromium/issues/detail?id=914451#c73][seçimine rağmen =autofill= özelliğini kapatmıyor]]
	=Autocomplete= (otomatik tamamlama), kullanıcıların bir metin kutusuna
	birşeyler yazarken daha önce yazdıklarını önermeye yarayan bir tarayıcı
	özelliği. =autofill= (otomatik doldurma) ise sayfadaki bir formu, elemanların
	=autocomplete= özelliğindeki değerlerden yararlanarak otomatik olarak
	tarayıcıda kayıtlı değerlerle doldurmaya yarayan bir özellik. Örneğin bir
	kullanıcı girişi formunda kullanıcı adınızı yazdıktan sonra şifre kutusunun da
	otomatik olarak doldurulması. Çoğu durumda faydalı olabilirken bazen de
	geliştirici için biraz sorunlu olabiliyor. Böyle durumların üstesinden gelmek
	için de bu özelliği =input= bazında kapatmaya yarayan bir tercih
	geliştiricilere sunulmuş fakat chrome'un buna tercihe saygı duymadığı,
	=autocomplete=off= seçili olduğu halde otomatik doldurma özelliğini kapatmadığı
	ortaya çıktı. Aslında bu yeni bir olay değil konu başlığına eklediğim
	bağlantıdan da görebileceğiniz gibi ilgili issue 12 aralık 2018 tarihinde
	açılmış fakat hala daha çözülmediği için tekrar gündeme geldi ve geliştiriciler
	[[https://www.reddit.com/r/programming/comments/dhd3av/issue_914451_autofill_does_not_respect/][sitemlerini belirtmeye devam ediyor]]. Açıkcası Google'dan giderek daha da
	soğuyan bir kişi olarak, bu durumdan da hiç haz etmedim. Resmen kodladığımız
	siteye ve ona belirttiğimiz tercihlere aykırı hareket ediyor ve uzun zamandır
	da hiçbir eylem alınmış değil. Google'a artık birilerinin dur demesi gerekiyor
	ama kim ne zaman diyecek bilemiyoruz. Bakalım ne olacak. Siz bu konuda ne
	düşünüyorsunuz?

	*Düzeltme (14.10.2019 11:40)*: =autocomplete= ve =autofill= özelliklerinin
	karıştırılmasından doğan yanlış anlaşılma sorunu giderildi.
* Visual Studio Code [[https://code.visualstudio.com/updates/v1_39][Eylül 2019 (1.39) sürümü yayınlandı]]
	[[file:gorseller/vscode1-39.png]]

	Ayrıca Python eklentisinin bu ay duyurulan yeni sürümü ile VS Code'da artık
	native olarak [[https://devblogs.microsoft.com/python/announcing-support-for-native-editing-of-jupyter-notebooks-in-vs-code/][Jupyter Notebook düzenleme özelliği de geldi]].
  #+LATEX: \newpage
* Yaklaşan Etkinlikler
  #+ATTR_HTML: :width 100%
  #+ATTR_LATEX: :environment longtable :align |p{8cm}|l|l|
  |---------------------------------------------+----------+---------------|
  | Etkinlik İsmi                               | Yer      | Tarihi        |
  |---------------------------------------------+----------+---------------|
  | [[https://kommunity.com/nsankara/events/ns-ankara-ekim-ayi-2-bulusma][Managing Different Environments]]             | Ankara   | 15 Ekim 18:30 |
  | [[https://www.eventbrite.com/e/zebra-emea-android-developer-seminars-istanbul-2019-tickets-73787116251][Zebra Emea Android Developer Seminars]]       | İstanbul | 16 Ekim 09:00 |
  | [[https://www.eventbrite.com/e/trai-meet-up-27-yapay-zeka-altyaplar-tickets-73255123045][TRAI Meet-Up #27 Yapay Zekâ Altyapıları]]     | İstanbul | 16 Ekim 18:00 |
  | [[https://www.eventbrite.com/e/yazlmda-kariyer19-tickets-75927901397][Yazılımda Kariyer'19]]                        | İstanbul | 16 Ekim 18:30 |
  | [[https://kommunity.com/software-craftsmanship-turkey/events/kubernetes-operators-101][Kubernetes Operators 101]]                    | İstanbul | 16 Ekim 19:00 |
  | [[https://www.eventbrite.com/e/kuantum-makine-ogrenmesi-tickets-76530519845][Kuantum Makine Öğrenmesi]]                    | İstanbul | 17 Ekim 18:30 |
  | [[https://kommunity.com/devnot-yazilimci-bulusmalari/events/big-datadan-nasil-anlam-cikarabiliriz][Big Data'dan Nasıl Anlam Çıkarılır?]]         | İstanbul | 18 Ekim 19:00 |
  | [[https://kommunity.com/voistanbul/events/workshop-sesli-arayuzlerde-gorsel-cevaplar][Workshop: Sesli Arayüzlerde Görsel Cevaplar]] | İstanbul | 19 Ekim 11:00 |
  |---------------------------------------------+----------+---------------|
* Diğer Haberler
	- Mozilla güvenlik takımı, [[https://blog.mozilla.org/security/2019/10/09/iterm2-critical-issue-moss-audit/][iTerm2'de kritik bir güvenlik açığı]] buldu.
	- Yeni bir build ve test aracı: [[https://bazel.build/][Bazel]], [[https://github.com/bazelbuild/bazel][GitHub Deposu]].
	- Amazon Elastic Kubernetes Service içerisindeki [[https://aws.amazon.com/tr/blogs/aws/amazon-eks-windows-container-support-now-generally-available/][Windows Container desteği
    artık herkese açık hale geldi]].
	- IoT için görsel programlama ortamı sunan [[https://nodered.org/][Node-RED]] ilk [[https://www.infoq.com/news/2019/10/nodered-1-0-released/][stabil sürümü 1.0'ı
    duyurdu]].
	- Mycroft isimli firma sesli asistan yazılımını AGPL lisansı ile [[https://mycroft.ai/blog/open-sourcing-the-mycroft-backend/][açık kaynak
    hale getirdiler]]. [[https://github.com/MycroftAI][Firmanın GitHub Sayfası]]
	- Yeni bir LISP lehçesi duyuruldu: [[https://sep.yimg.com/ty/cdn/paulgraham/bellanguage.txt?t=1570888282][Bel]].
	- PyTorch [[https://ai.facebook.com/blog/pytorch-13-adds-mobile-privacy-quantization-and-named-tensors/][1.3 duyuruldu]].
	- OpenSSH [[http://www.openssh.com/txt/release-8.1][8.1 duyuruldu]].
	- JDK 14 sürümünde [[https://openjdk.java.net/jeps/349][JFR Event Streaming]] özelliği [[https://mail.openjdk.java.net/pipermail/jdk-dev/2019-October/003377.html][gelecek]].
	- Next.js [[https://github.com/zeit/next.js/releases/tag/v9.1.1][9.1.1 sürümü yayınlandı]].
	- AndroidX WorkManager API [[https://developer.android.com/jetpack/androidx/releases/work#2.3.0-alpha02][2.3.0-alpha02 sürümü çıktı]].
	- C kütüphanesi tbox, [[https://tboox.org/2019/10/11/update-v1.6.4/][1.6.4 sürümünü duyurdu]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-13.org][Yazılım Gündemi - 13]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
