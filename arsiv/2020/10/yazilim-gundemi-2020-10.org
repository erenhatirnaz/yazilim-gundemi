#+TITLE: Yazılım Gündemi - 2020/10
#+SUBTITLE: 9-15 Mart 2020
#+AUTHOR: Eren Hatırnaz
#+DATE: 15 Mart 2020
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../09/yazilim-gundemi-2020-09.org][< Önceki Gündem]] | *9-15 Mart 2020* | [[file:../11/yazilim-gundemi-2020-11.org][Sonraki Gündem >]]

[[https://teknoseyir.com/blog/yazilim-gundemi-2020-10][TeknoSeyir'de Oku]]
#+END_CENTER

* Microsoft, Visual Basic'i artık [[https://devblogs.microsoft.com/vbteam/visual-basic-support-planned-for-net-5-0/][geliştirmeyeceğini duyurdu]]
	[[file:gorseller/visual-basic-gelistirme.png]]

	Microsoft'un açık kaynak camiasına açılmasıyla birlikte gelen köklü
	değişikliklerden biri olan .NET Core projesinin artık Microsoft'un ana
	uygulama geliştirme çatısı haline geldiğini biliyoruz. Geçtiğimiz yazılım
	gündemi yazılarında da (bkz: [[file:../../2019/14/yazilim-gundemi-14.org][Yazılım Gündemi - 14]]) .NET Framework API'lerinin
	.NET Core'a aktarılmasının tamamlandığını haber vermiştim. Yine başka bir
	yazıda ise .NET Core çatısının artık .NET 5 ismiyle hayatına devam edeceğini
	duyurmuştum. Bu hafta ise Microsoft .NET Takımı, Visual Basic için .NET 5
	planlarını açıkladılar. .NET 5 içerisinde de Visual Basic desteği şu uygulama
	tipleri için olacak:

	 * Class Library
	 * Console
	 * Windows Forms
	 * WPF
	 * Worker Service
	 * ASP.NET Core Web API

	Bunların dışında kalan WebForms, Workflow ya da WCF gibi uygulama tipleri ise
	.NET 5 sürümünde yer almayacak. Eğer bu tiplerde geliştirdiğiniz uygulamalar
	varsa Microsoft, .NET 5 çatısına geçirmenizi tavsiye ediyor. Eğer kurumsal
	müşteri iseniz de bu konuda destek veriyor.

	Aynı blog yazısında duyurulan bir diğer gelişme ise, artık Visual Basic'in dil
	olarak geliştirilmeye devam edilmeyeceği haberi oldu. İlerleyen .NET
	sürümlerinde gelecek olan özellikler artık Visual Basic'e eklenmeyecek.
	Microsoft zaten 2017'de C# ve VB.NET'in eşit geliştirilmesini bıraktığını,
	C#'a ağırlık [[https://www.thurrott.com/dev/89874/microsoft-outlines-development-language-strategy][vereceğini duyurmuştu]]. Dolayısıyla pek de sürpriz bir gelişme
	değil yani. Ben de programlamaya ilgi duyduğum orta okul yıllarında biraz
	haşır neşir olduğum bir dildi fakat sonrasında C#'a geçmiştim ben de.

	Eğer hala Visual Basic ile geliştirmeye devam ettiğiniz uygulamalar varsa
	sistemin durumuna göre bir tekrar gözden geçirip, yeni kararlar vermekte fayda
	var fakat yine de unutmayalım ki: "Çalışıyorsa dokunma" :)
* Twitter, Geliştirici Yönergelerini akademik araştırmaları daha iyi [[https://techcrunch.com/2020/03/10/twitter-rewrites-developer-policy-to-better-support-academic-research-and-use-of-good-bots/][desteklemek için güncelledi]]
	Twitter, bu hafta içerisinde kendi platformu üzerinde uygulama geliştiren
	geliştiricilerin uyması gereken kuralları güncelledi. Yani Developer Policy
	güncellendi ve sadeleştirildi. Önceden 8 bölümden oluşan metin artık 4 bölüme
	inmiş durumda. Bu değişiklikle birlikte öne çıkan iki önemli konu mevcut.
	Birisi Twitter artık akademik araştırmalar için verilerin kullanılması ve
	yeniden dağıtılması konusunda daha anlayışlı, diğeri ise Twitter'ın artık
	"iyi" botlara sıcak bakmaya başlaması.

	Twitter'daki herkese açık paylaşımlar artık ticari olmayan akademik
	araştırmalar için kullanılabilecek. Üstelik yenilenen policy sayesinde artık
	araştırmada sonuç üretmek için kullandığımız tweet'lerin ya da kullanıcıların
	id'lerini de çalışmamızla birlikte yeniden dağıtabiliyoruz. Böylece akran
	değerlendirmesi sırasında aynı tweet ve kullanıcılar kullanılarak, sizin elde
	ettiğiniz sonucu başkaları da elde edebilecekler.

	Veri erişilebilirliğiyle ilgili bu değişikliklerin yanı sıra artık Twitter'da
	bot hesapları da yasal olarak oluşturabileceğiz. "Bot" hesaplardan kast
	ettiğim tabii ki de otomatik beğeni ya da RT yapan botlar değil. Twitter şu
	iki botu örnek olarak göstermiş mesela: [[https://twitter.com/earthquakesSF][EarthQuakesSF]] ve [[https://twitter.com/everycolorbot][EveryColorBot]].
	İnsanlara faydalı amaçlar için geliştirilmiş botlar olması gerekiyor. Bunu tam
	olarak nasıl belirleyeceklerini bilmiyorum, policy metnini okuyacak vaktim
	olmadı ama üstesinden geleceklerdir sanırım.

	Ayrıca Twitter, uygulamalar ile ilgili bazı istatistikler de paylaştı.
	Twitter, Temmuz 2018'den beri bir milyondan fazla uygulamayı review etmiş ve
	%75'ini kabul etmiş. Ek olarak son 6 ayda 144.000 uygulama da kötü amaçlı
	kullanıldıkları için kaldırılmış.
* Bootstrap 5 ile gelecek bazı özellikler [[https://themesberg.com/blog/design/bootstrap-5-release-date-and-whats-new][belli oldu]]
	Ben dahil birçok back-end geliştiricisinin onlarca projede imdadına yetişen
	arayüz sistemi Bootstrap [[https://github.com/twbs/bootstrap/projects/11][son hızıyla geliştirilmeye devam ediyor]]. Henüz resmi
	bir açıklama olmasa da Bootstrap 5 sürümünün bahar aylarının sonlarına doğru
	yayınlanması bekleniyor. Bu sırada ise GitHub üzerindeki değişiklikleri
	incelediğimizde gördüğümüz bazı şeyler var. Bunlar şu şekilde:

	 * jQuery bağımlılığı kaldırıldı
	 * Internet Explorer 10 ve 11 desteği kaldırıldı
	 * SVG icon kütüphanesi eklendi

	Bu üçünün dışında daha birçok değişikliğin de uygulandığını [[https://github.com/twbs/bootstrap/projects/11][bu proje
	sayfası]]ndan görebilirsiniz. Internet Explorer 10 ve 11 desteğinin
	kaldırılmasına şaşırmadık elbette. Aslında bakarsanız jQuery desteğinin
	kalmasına da şaşırmadım ben. Son 3-4 yıldır VueJS ve React gibi kütüphanelerin
	yaygınlaşmasıyla birlikte zaten jQuery'yi çok nadir görüyorduk. Bootstrap
	ekibi de artık bunun farkına varmış olacak ki artık kullanmamaya karar
	vermişler.

	Diğer değişiklikler ve özellikler için konu başlığına eklediğim bağlantıya ya
	da [[https://github.com/twbs/bootstrap/projects/11][proje sayfası]]na göz atabilirsiniz.
* Django yönetim [[https://www.djangoproject.com/weblog/2020/mar/12/governance/][şeklini değiştirdi]]
	Belirli bir büyüklüğe ulaşan her programlama dili ve framework gibi Django'nun
	da artık bazı kararlar vermesi gerekiyordu ve bu hafta içerisinde
	yayınladıkları blog yazısıyla birlikte yönetim sistemiyle ilgili "DEP"
	belgesinin [[https://github.com/django/deps/blob/master/accepted/0010-new-governance.rst][kabul edilmiş halini yayınladılar]].

	Açıkcası Django ile hiç proje geliştirmediğim için yapısına da hakim değilim
	fakat okuduklarımdan anladığım kadarıyla önceden bir "ana geliştirici akımı"
	varmış ve genelde geliştirmeler bu kişiler tarafından yapılıyor ya da
	dışarıdan gelen katkıları yine bu kişiler değerlendiriyormuş. Fakat artık
	projenin de fazlaca büyümesiyle birlikte bu süreç zorlaşmış olacak ki farklı
	roller getirerek görevleri ve sorumlulukları dağıtmayı tercih etmişler. Ayrıca
	"Techninal Board" gibi komitelerin de kurulacağını belirtmişler. Anlayacağız
	artık Django geliştirme süreci daha sistematik bir şekilde işleyecek.

	Yeni yönetim şekliyle ilgili detaylara konu başlığına eklediğim bağlantı
	üzerinden ulaşabilirsiniz.
* Unicode 13.0.0 [[https://unicode.org/versions/Unicode13.0.0/][sürümü yayınlandı]]
	Aynı zamanda uygulamalar üzerinde kullandığımız "emoji"lerin de standardı olan
	Unicode standardının 13.0 sürümü yayınlandı. Bazı değişiklikler şu şekilde:

	 * 5.930 yeni karakter eklemesiyle birlikte artık Unicode toplam 143.856
     karakter barındırıyor,
	 * 55 yeni "emoji" eklenmiş. Yeni emojilere [[https://unicode.org/emoji/charts-13.0/emoji-released.html][bu adresten]] göz atabilirsiniz.
* Next.js kütüphanesinin 9.3 [[https://nextjs.org/blog/next-9-3][sürümü yayınlandı]]
	* Yeni nesil statik site oluşturma desteği,
	* Ön-izleme modu,
	* Global stillendirme için gömülü SASS desteği (=.scss=),
	* Komponent bazında stillendirme için SASS Modül desteği (=.module.scss=),
	* 404 sayfaları için otomatik statik optimizasyon,
	* Tüm runtime sadece 32 kB,
	* Toplulukla ilgili tartışmalar artık [[https://github.com/zeit/next.js/discussions][GitHub Discussions üzerinde]] olacak.

	Özelliklerin detayları için konu başlığına eklediğim bağlantıya
	tıklayabilirsiniz.
  #+LATEX: \newpage
* Visual Studio Code Şubat 2020 (v1.43) [[https://code.visualstudio.com/updates/v1_43][sürümü yayınlandı]]
	#+CAPTION: Visual Studio Code editörünün Şubat 2020 sürümüyle birlikte gelen özellikler
	[[file:gorseller/vscode-1-43.png]]
* Diğer Haberler
	- Korona virüsü nedeniyle ertelenen konferanslar ve etkinlikler:
		- PHPKonf İstanbul yaz aylarına [[https://2020.phpkonf.org/updates.html][ertelendi]]. Yeni tarihler ilerleyen
      haftalarda duyurulacak.
		- Apple, WWDC20 etkinliğini [[https://developer.apple.com/news/?id=03132020a][yaz aylarına erteledi]].
		- Angular Turkey etkinliğini [[https://twitter.com/ngTurkiye/status/1237659540889522176][ileri bir tarihe erteledi]].
	- Atlassian, Syndney ofisini kapattı ve bir sonraki duyuruya kadar evden
    çalışma düzenine [[https://mobile.twitter.com/Atlassian/status/1237996563953324032][geçtiklerini duyurdu]].
	- Microsoft SMBv3'de kritik bir [[https://kb.cert.org/vuls/id/872016/][güvenlik açığı keşfedildi]].
	- Bill Gates, Microsoft'un [[https://www.prnewswire.com/news-releases/microsoft-announces-change-to-its-board-of-directors-301023293.html][yönetim kurulundan ayrıldı]].
	- GitHub CEO'su, sunucularının bir kısmını [[https://foldingathome.org/2020/02/27/foldinghome-takes-up-the-fight-against-covid-19-2019-ncov/][Folding@Home projesi]] için
    [[https://mobile.twitter.com/natfriedman/status/1237466267998543872][ayırdığını duyurdu]].
	- Netflix, kendi geliştirdiği AV1 encoder ve decoder'i [[https://netflixtechblog.com/svt-av1-an-open-source-av1-encoder-and-decoder-ad295d9b5ca2][açık kaynak olarak
    yayınladı]]. [[https://github.com/OpenVisualCloud/SVT-AV1/][GitHub Deposu]]
	- Amazon, AWS HTTP APIs hizmetini [[https://aws.amazon.com/tr/blogs/compute/building-better-apis-http-apis-now-generally-available/][beta'dan çıkardı]].
	- InfoQ sitesi, [[https://www.infoq.com/articles/javascript-web-development-trends-2020/][JavaScript ve Web Geliştirme Trendleri 2020]] raporunu
    yayınladı.
	- Microsoft, .NET Core Uninstall Tool aracını [[https://devblogs.microsoft.com/dotnet/announcing-the-net-core-uninstall-tool-1-0/][tanıttı]].
	- Silverlight açık kaynak olarak geri döndü: [[https://www.opensilver.net/announcements/introducing-opensilver.aspx][OpenSilver]].
	- Google: "[[https://opensource.googleblog.com/2020/03/webassembly-brings-extensibility-to.html?m=1][WebAssembly, internet proxy'lerine genişletilebilirlik
    kazandırıyor]]".
	- Rust programlama dilinin 1.42.0 [[https://blog.rust-lang.org/2020/03/12/Rust-1.42.html][sürümü duyuruldu]].
	- GCC 9.3 [[https://lists.gnu.org/archive/html/info-gnu/2020-03/msg00006.html][sürümü yayınlandı]].
	- react-query v1.0.27 [[https://github.com/tannerlinsley/react-query/blob/master/CHANGELOG.md#1027][sürümü çıktı]].
	- Memcached 1.6.0 [[https://github.com/memcached/memcached/wiki/ReleaseNotes160][sürümü çıktı]].
	- Ionic CLI 6.2.1 [[https://github.com/ionic-team/ionic-cli/releases/tag/%2540ionic%252Fcli%25406.2.1][sürümü çıktı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-2020-10.org][Yazılım Gündemi - 2020/10]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
