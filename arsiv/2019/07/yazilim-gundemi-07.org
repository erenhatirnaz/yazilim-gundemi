#+TITLE: Yazılım Gündemi - 7
#+SUBTITLE: 26 Ağustos - 1 Eylül 2019
#+Author: Eren Hatırnaz
#+DATE: 1 Eylül 2019
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]

#+BEGIN_CENTER
[[file:../06/yazilim-gundemi-06.org][< Önceki Gündem]] | *26 Ağustos - 1 Eylül 2019* | [[file:../08/yazilim-gundemi-08.org][Sonraki Gündem >]]

[[https://teknoseyir.com/blog/yazilim-gundemi-7-26-agustos-1-eylul-2019][TeknoSeyir'de Oku]]
#+END_CENTER

* PHP Central Europe konferansı [[https://www.theregister.co.uk/2019/08/27/php_europe_cancelled/][cinsiyetçilik suçlamaları yüzünden iptal edildi]]
	PHP topluluğundaki büyük organizasyonlardan biri olan PHP CE, bu yıl Almanya'da
	gerçekleşmesi planlanan etkinliğin [[http://2019.phpce.eu/en/][web sitesinin ana sayfası]]nda kısa bir mesaj
	yayınlayarak, konferansın iptal edildiğini ve devam etmeyeceğini duyurdu.
	Konferansın iptal edilme sebebi olarak da dipnot olarak şu üç tweet
	paylaşımının bağlantısını vermişler:

 	* [[https://twitter.com/KarlLHughes/status/1151525811616387073][Tweet 1]]
	* [[https://twitter.com/Crell/status/1152368497823031296][Tweet 2]]
	* [[https://twitter.com/Mark_Baker/status/1154113051056099329][Tweet 3]]

	Olayları özetlemek gerekirse: Organizatörler normal işleyişe uygun olarak
	geçtiğimiz aylarda Konuşmacı Çağrısı (Call for Proposals) yapmışlar. Çağrı
	süresi bitince de, gelen başvurular içerisinden konferans içeriğine uygun
	olanları seçmişler ve geçtiğimiz haftalarda da konuşmacı listesi yayınlanmış.

	Olaylar da burdan sonra başlıyor zaten. Yukarıdaki ilk tweet'de başlangıç
	ateşini sağlamış. Konferansın "tamamen beyaz erkek konuşmacılar"dan oluştuğunu
	söylemiş ve utanç duyduğunu belirtmiş. Tweet altında bir sürü tartışma mevcut.

	Diğer tweet iki tweet blog yazılarının duyurusundan ibaret. Larry Garfield
	tarafından yazıyı kısaca özetlemek gerekirse: Bu yılın başlarında PHP CE
	organizatörleri kendisine konferansta konuşmacı olmayı teklif etmişler ve kabul
	etmiş. Konuşmacı listesi açıklandıktan sonra hiç kadın konuşmacı olmamasından
	dolayı bir rahatsızlık duymuş ve konuyu organizatörler ile konuşarak, gerekirse
	konuşmacı bulma ve masrafları karşılama konusunda yardımcı olabileceğini
	söylemiş. Organizatörler, "böyle bir düzenlemeye açık olmadıklarını"
	belirtmişler ve gelen başvurulardan sadece bir tanesinin kadın olduğunu, onun
	da daha önce lokal bir etkinlikle yapılan sunumun tekrarı olduğu için
	reddedildiğini söylemişler. Anladığım kadarıyla bu kişi organizatörler ile
	konuşmacı başvurusu süreci dolduktan sonra konuşmuş. Zaten yazıda da
	organizatörlerin "konuşmacı çağrısı süreci doldu ve yeniden açamayız"
	dediklerini aktarıyor. Bunun üzerine blog yazısını yazan kişi de etkinlikte
	konuşmacı olmaktan vazgeçtiğini söylüyor.

	Diğer blog yazısında da Mark Baker isimli kişi etkinlikte konuşmacı olmaktan
	aynı nedenlerle vazgeçtiğini söylüyor.

	Konu [[https://www.reddit.com/r/programming/comments/cvtx3w/php_central_europe_conference_cancelled_because/][Reddit]] ve [[https://news.ycombinator.com/item?id=20795709][HackerNews]] gibi platformlarda da bir gün boyunca üst sıralarda
	yer aldı ve tartışıldı. Oralarda yazılanların da bazılarını okudum. Benim şahsi
	görüşüm pek cinsiyetçi bir tutum olmadığı yönünde. Konuşmacı başvuruları
	sürecinin herkes için eşit olması gerektiğini düşünüyorum fakat Larry Garfield
	isimli kişiye konuşmacı olmasını teklif etmeleri biraz soru işareti yarattı
	bende. Neyse konu hakkında düşünmeye devam edeceğim ben, henüz net bir görüşe
	sahip değilim. Siz ne düşünüyorsunuz konu hakkında? Yorumlar kısmında
	konuşalım.

	Bu arada konuyla ilgili sadece benim yazdıklarımla kalmayıp, ilgili
	bağlantılardaki yazıları kendinizin de okumasını tavsiye ederim. Belki benim
	yanlış anladığım ya da iyi çeviremediğim kısımları olmuş olabilir, insanları
	yanlış yönlendirmek istemem kesinlikle. Lütfen fikir sahibi olmadan önce diğer
	yazılanları da okuyun.

	Konuyla ilgili, yazılım sektöründe çalışan bir kız arkadaşıma fikirlerini
	sordum. Müsait olduğunda yazıları okuyup geri dönüş yapacak. O geri dönüş
	yaptığında, onun da görüşlerini buraya ekleyeceğim.
* NPM paket yönetim sistemi, terminal çıktısında [[https://www.zdnet.com/article/npm-bans-terminal-ads/][reklam göstermeyi yasakladı]]
	Geçtiğimiz haftanın Yazılım Gündemi yazısında (bkz: [[file:../06/yazilim-gundemi-06.org][Yazılım Gündemi - 6]])
	bahsetiğim olayın üzerine NPM şirketi [[https://www.npmjs.com/policies/open-source-terms#commercial-content][sözleşmelere]] yeni maddeler ekleyerek söz
	konusu davranışı da içerisinde barındıran birkaç durumu yasakladı. Bunlar şu
	şekilde:

	  - Yazılım geliştirme döngüsünün herhangi bir parçasında (çalışma zamanı,
      yüklenme vb.) npm betiklerini kullanarak reklam gösteren paketler
      yasaklandı.
		- Reklam göstermek için kod parçaları içeren paketlerde sorun yok (büyük
      ihtimal siteye reklam eklemeye yarayan yardımcı araçlar kast edilmiş)
      fakat doğrudan reklam gösteren paketler yasaklandı.
		- Esas olarak reklam gösteren fakat önemsiz kod, veri ya da diğer teknik
      içerikler içeren paketler yasaklandı.

	[[file:gorseller/reklam-yasak.png]]

	Bunun üzerine konunun gündeme gelmesini sağlayan kişide detaylıca bir blog
	yazısı yazarak olayın nereden başladığını, sürecin nasıl geliştiğini vb. tüm
	detaylarını anlattı. İlgili blog yazısına [[https://feross.org/funding-experiment-recap/][buradan]] ulaşabilirsiniz. Şahsen benim
	okuma fırsatım olmadı fakat konuyla ilgilenenlerin mutlaka okuması gereken bir
	yazı.

	NPM şirketi de kendi blog sitelerinde "[[https://blog.npmjs.org/post/187382017885/supporting-open-source-maintainers][Supporting Open Source Maintainers]]"
	konulu bir yazı yayınlayarak, açık kaynak geliştiricilere destek olmakla ilgili
	çalışmalarından bahsetmiş.
* Windows Terminal [[https://devblogs.microsoft.com/commandline/windows-terminal-preview-v0-4-release/][Preview v0.4 yayınlandı]]
	[[file:gorseller/windows-terminal-v0_4.png]]

	Önceki bir yazılım gündemi yazısında da (bkz: [[file:../04/yazilim-gundemi-04.org][Yazılım Gündemi - 4]]) söylediğim
	gibi Microsoft, uzun zamandır kendinden uzaklaşan geliştirici camiasını tekrar
	kazanmak için hamleler yapıyor. Bunlardan birisi de Windows Terminal. Bu hafta
	bir blog yazısı yayınlayarak preview v0.4 sürümünü duyurdu. Yapılan bazı
	değişiklikler şu şekilde:

	- Sekme başlığında artık varsayılan olarak dosya yolu yerine profil ismi
    gözükecekmiş fakat isteyenler "tabTitle" özelliğini kendilerine göre
    özelleştirebilecek.
	- Terminal uygulamasının ayar dosyasında yanlış bir yer varsa hata gösterecek.
	- Seçileni otomatik kopyalama özelliğiyle ilgili global bir ayar eklenmiş.

	Diğer değişiklikler için konu başlığına eklediğim blog yazısına göz
	atabilirsiniz.

* Google, Chrome tarayıcısına, web sitelerinin [[https://www.techrepublic.com/article/google-moves-closer-to-letting-chrome-web-apps-edit-your-files-despite-warning-it-could-be-abused-in-terrible-ways/][dosya sistemimize erişmesini sağlayacak API sistemi ekliyor]]
	Evet, yanlış okumadınız. İlk gördüğüm de ben de "nasıl ya?" dedim fakat Chrome
	ekibi çoktan çalışmalara başlamış ve Chrome 78 sürümünde [[https://developers.google.com/web/updates/2019/08/native-file-system][bu özelliği duyurmayı
	planlamışlar]]. API sisteminin detaylarını pek fazla inceleyemedim ama sadece
	https uzantılı sitelerde çalışacağı haberde söylenmiş. Ayrıca =chrome://flags=
	kısmından açıp kapatma opsiyonu da var gözüküyor. Her ne kadar kullanıcı izini
	gerektiriyor olsa da bence çok tehlikeli bir sistem. Deneyimli olmayan
	kullanıcıların kandırılması ve sistemin suistimal edilmesi çok olası bir durum.
* Yeni bir platform girişimi: [[https://acikkaynakplatformu.github.io/][Türkiye Açık Kaynak Platformu]]
	Sektörden sosyal medya vasıtasıyla tanıdığım birçok isim bir araya gelmişler.
	Platform için uzun zamandır toplantılar devam ediyormuş. Bakalım ortaya ne
	çıkacak, ben de meraklıyım.

	* [[https://twitter.com/fkadev/status/1167076567366942720][Konuyla ilgili tweet]]
* Diğer Haberler
	- React takımı, ırkçılık suçlamaları nedeniyle [[https://www.businessinsider.com/reactgate-react-facebook-code-of-conduct-twitter-2019-8][yeni davranış kuralları
    getirmeye hazırlanıyor]].
	- Google, bir geliştiricinin 10 yıllık uygulamasını marketten silmiş fakat
    sonra geri adım atmış. Tüm süreç [[https://medium.com/mmathieum/google-just-deleted-my-nearly-10-year-old-free-open-source-android-app-7fbc52edc50a][geliştiricinin blog yazısı]]nda anlatılmış.
	- Google, veri doğrulama dili [[https://cuelang.org][CUE ve araç setini duyurdu]].
	- WMware, Kubernetes sistemiyle ilgili ücretsiz materyal ve derslerin
    bulunduğu [[https://blogs.vmware.com/cloudnative/2019/08/27/introducing-kubernetes-academy-free-cloud-native-education-platform/][yeni bir platform açtı]]: [[https://kubernetes.academy/][Kubernetes Acedemy]].
	- Go modülleri için [[https://blog.golang.org/module-mirror-launch][index ve checksum veritabanı duyuruldu]].
	- PowerShell içerisine zincir operatörleri [[https://github.com/PowerShell/PowerShell/pull/9849][eklenmesi konuşuluyor]].
	- Firefox 70 sürümünde daha hızlı bir [[https://hacks.mozilla.org/2019/08/the-baseline-interpreter-a-faster-js-interpreter-in-firefox-70/][JavaScript interpreter gelecekmiş]].
	- TypeScript [[https://devblogs.microsoft.com/typescript/announcing-typescript-3-6/#stricter-generators][3.6 sürümü duyuruldu]].
	- Bir güvenlik açığını kapatan 3 yeni Ruby sürümü yayınlandı:
		- [[https://www.ruby-lang.org/en/news/2019/08/28/ruby-2-6-4-released/][2.6.4]]
		- [[https://www.ruby-lang.org/en/news/2019/08/28/ruby-2-5-6-released/][2.5.6]]
		- [[https://www.ruby-lang.org/en/news/2019/08/28/ruby-2-4-7-released/][2.4.7]]
	- Perl topluluğu, [[https://github.com/perl6/problem-solving/issues/81]["Perl 6" ismi hakkında tartışıyor]].
	- Julia programlama dili geliştirilmesi ile ilgili durum raporu yayınlandı:
    [[https://julialang.org/blog/2019/08/release-process][Julia's Release Process]].
	- HHVM 4.20.0 ve 4.20.1 [[https://hhvm.com/blog/2019/08/27/hhvm-4.20.0.html][sürümleri duyuruldu]].
	- Dağıtık şekilde SQLite veritabanları barındırmaya yarayan [[https://dqlite.io/][Dqlite]] aracının
    [[https://github.com/canonical/dqlite/releases/tag/v1.0.0][ilk stabil sürümü duyuruldu]].
	- Postgres üzerinde WebAssembly çalıştırmaya yarayan eklenti [[https://medium.com/wasmer/announcing-the-first-postgres-extension-to-run-webassembly-561af2cfcb1][açık kaynak
    olarak yayınlandı]]: [[https://github.com/wasmerio/postgres-ext-wasm][postgres-ext-wasm]].
	- Emacs [[https://lists.gnu.org/archive/html/emacs-devel/2019-08/msg00577.html][26.3 yayınlandı]].
	- Emacs org-mode için sorgu dili kütüphanesi org-ql, [[https://github.com/alphapapa/org-ql#02][v0.2 sürümünü duyurdu]].
	- Bilgisayara bağlı cihazlar ile iletişim kurmayı sağlayan [[https://github.com/MelbourneDeveloper/Device.Net][Device.Net]]
    kütüphanesi [[https://christianfindlay.com/2019/08/26/device-net-3-0/][3.0 sürümünü duyurdu]]. [[https://github.com/MelbourneDeveloper/Device.Net/projects/8][Değişiklik Notları]].
	- [[https://timothycrosley.github.io/portray/][Portray]] isimli Python projelerinizin dokümantasyonu için web sitesi
    oluşturma aracı [[https://timothycrosley.github.io/portray/CHANGELOG/][ilk stabil versiyonunu yayınlandı]].
	- Test ve prototipleme için kullanılmak üzere sahte bilgiler döndüren GraphQL
    API sistemi açık kaynak olarak yayınlandı: [[https://graphqlzero.almansi.me/][GraphQLZero]], [[https://github.com/ealmansi/gqlz][GitHub Deposu]].
	- Dağıtık PGP anahtar sunucusu projesi [[https://github.com/tdjsnelling/dat-keyserver][dat-keyserver]], [[https://github.com/tdjsnelling/dat-keyserver/releases/tag/v1.5.0][v1.5.0 sürümünü]] çıkardı.
	- Oyun programlama için kullanılan C++ kütüphanesi EnTT, [[https://github.com/skypjack/entt/releases/tag/v3.1.0][v3.1.0 sürümünü duyurdu]].
	- Güvenli gömülü sistemler inşa etmek için ADA dili ile geliştirilen
    microkernel [[https://wookey-project.github.io/ewok/index.html][EwoK]], [[https://github.com/wookey-project/ewok-kernel/releases/tag/v0.9.9][v0.9.9 sürümünü çıkardı]].
	- Firebase için ORM aracı olan firebase-firestorm, [[https://github.com/lmcq/firebase-firestorm/releases/tag/v1.1.0][v1.1.0 sürümünü çıkardı]].
	- Log kayıtlarını çeşitli servislere göndermeye yarayan PHP kütüphanesi
    monolog, [[https://github.com/Seldaek/monolog/releases/tag/2.0.0][v2.0.0 sürümü duyurdu]].
	- Google Summer of Code projesi [[https://lists.freedesktop.org/archives/wayland-devel/2019-August/040819.html][Waypipe tamamlandı]], [[https://gitlab.freedesktop.org/mstoeckl/waypipe/][GitLab Deposu]].
	- JOOQ, [[https://blog.jooq.org/2019/08/29/jooq-3-12-released-with-a-new-procedural-language-api/][3.12 sürümünü duyurdu]].
	- etcd, [[https://kubernetes.io/blog/2019/08/30/announcing-etcd-3-4/][3.4 sürümü duyuruldu]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-07.org][Yazılım Gündemi - 7]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
