#+TITLE: Yazılım Gündemi - 1
#+SUBTITLE: 8-14 Temmuz 2019
#+Author: Eren Hatırnaz
#+DATE: 14 Temmuz 2019
#+OPTIONS: ^:nil
#+LANGUAGE: tr
#+LATEX_HEADER: \hypersetup{colorlinks=true, linkcolor=black, filecolor=red, urlcolor=blue}
#+LATEX_HEADER: \usepackage[turkish]{babel}
#+HTML_HEAD: <link rel="stylesheet" href="../../../css/org.css" type="text/css" />
#+LATEX: \shorthandoff{=}

[[file:gorseller/yazilim-gundemi-banner.png]]
#+BEGIN_CENTER
< Önceki Gündem | *8-14 Temmuz 2019* | [[file:../02/yazilim-gundemi-02.org][Sonraki Gündem >]]

[[https://teknoseyir.com/blog/yazilim-gundemi-1-08-14-temmuz-2019][TeknoSeyir'de Oku]]
#+END_CENTER

Merhabalar,

TeknoSeyir'de en çok severek tükettiğim içerikler gündem değerlendirmeleri
(teknoloji, oyun ve bilim), özellikle de Haftalık Gündem Değerlendirmesi
videoları. Her ne kadar teknoloji ile ilgili haberleri değerlendiriyor olsalar
da, hitap ettikleri sadece yazılımcılar olmadığı için programlama ile ilgili
konulara fazla değinilmiyor. Ben de gün içerisinde sıkça HackerNews ve
Reddit'deki programlama kanallarını takip ettiğim için durdum ve dedim ki "e niye
ben yapmıyorum bu gündemi de, zaten bu tarz haberleri okumaya vakit ayırıyorum
hem kendim için bir arşiv olur hem de teknoseyir'deki yazılımcı arkadaşlara
faydalı olur" ve işte karşınızda bu haftanın yazılım gündemi.

Öncelikle şunu söylemeliyim ki: Bu gündem bütün bir haftada olan her şeyi kapsama
garantisi vermiyor. Karşıma çıkan haberlerden seçmeler yaparak, ilgilendiklerimi
yorumlayarak; pek bilgim olmadığı ya da değinilecek pek bir şeyinin olmadığı
konuları ise maddeler halinde yazarak yayınlayacağım bir seri olacak. Dolayısıyla
yazılımın her alanını, tüm konularını kapsamamı beklemeyin ama elimden geldiğince
çeşitli alanlardan maddeler toplamaya çalışacağım. Bir hevesle başlıyorum bakalım
umarım devam ettirebilirim.

Sizler de gündeme katkı sağlamak isterseniz yazılımın herhangi bir alanıyla
ilgili karşılaştığınız haberleri #YazılımGündemineMalzeme etiketi ile
paylaşabilirsiniz. Etiketi takip edip oradan da haberleri eklemeye çalışacağım.

Silikon Vadisi sponsorluğunda hazırlanan Yazılım Gündemi başlıyor...
#+LATEX: \newpage
* [[https://rubygems.org/gems/strong_password/][strong-password]] isimli Ruby kütüphanesinin [[https://withatwist.dev/strong-password-rubygem-hijacked.html][arka kapı içerdiği ortaya çıktı]]
	#+CAPTION: CVE Numarası: [[https://nvd.nist.gov/vuln/detail/CVE-2019-13354][CVE-2019-13354]]
	[[file:gorseller/strongpassword-ruby.png]]

	Tute Costa isimli kişi tarafından keşfedilen bu arka kapı sayesinde saldırgan
	pastebin.com üzerinde tuttuğu bir kod parçasını çalıştırıyor ve sızdığı web
	sitelerinin adreslerini öğrenmek için de özel bir alan adına GET isteği ile
	birlikte sızılan web sitesinin URL adresini gönderiyor. Ruby ile yazılmış
	popüler web framework sistemi olan Ruby on Rails'in de bir modülünde bu
	kütüphanenin kullanılması güvenlik açığının boyutlarını büyük hale getiriyor.
	Açığı bulan kişinin yaptığı araştırmaya göre, bu kütüphaneyi geliştiren kişinin
	rubygems.org kullanıcı bilgileri çalınmış ve kütüphane saldırganın hesabına
	geçmiş. Zaten bu nedenden dolayı github'daki sürümler ile rubygems.org'daki
	sürümler uyuşmuyor. Bakıldığında github deposunda böyle bir kod bloğu
	gözükmüyor ama rubygems.org'dan indirilen dosyalarda gözüküyor. Durumun farkına
	varıldığında rubygems.org sitesi kütüphaneyi eski sahibine iade etti ve zararlı
	kod parçaları kütüphaneden silindi. Açıktan etkilenmemek için yapmanız gereken
	strong_password kütüphanesini kullandığınız her projede 0.0.8 sürümüne
	geçmeniz.

	Kütüphanenin geliştiricisinin tahminine göre rubygems.org'daki kullanıcı
	bilgilerinin çalınmasının nedeni başka birkaç sitede de kullandığı parola ile
	aynı olması ve 2 adımlı doğrulamanın aktif olmaması -gerçi geliştirici bu
	hesabı açtığında rubygems.org sitesi 2 adımlı doğrulama desteklemiyordu, o
	konuda üzerine gitmek yanlış olur sanırım. Buradan çıkarılacak çok ders var.
	Kullandığınız 3.parti kütüphanelere o kadar güvenmemek gerektiği, her yerde
	aynı şifreyi kullanmamak ve adımlı doğrulamayı açmak gerektiği ilk aklıma
	gelenler. Başka bir tartışma konusu da projelerimizin artık kocaman bir
	"Bağımlılık Cehennemi"ne (Dependency Hell) dönüşmesi. En ufak ihtiyaçlar için
	bile hemen 3.parti kütüphanelere, araçlara başvurmamız. Bunun başka bir
	örneğini Azer Koçulu'nun [[https://medium.com/eserozvataf/azer-ko%25C3%25A7ulu-kik-left-pad-ve-npm-ed7c3098ecfb][leftpad olayında yaşamıştık]] [konuyla ilgili kendisinin
	de konuk olduğu [[https://devpod.org/2016/03/28/036/][bu podcast'i]] mutlaka dinlemenizi tavsiye ederim]. Bakalım
	geliştirici camiası olarak ne zaman dersimizi alacağız.

	Trajikomik bir durum daha: Eğer Türkiye'deki sunucularda çalışan ve bu arka
	kapının olduğu bir Ruby on Rails siteniz varsa, muhtemelen bu açıktan
	etkilenmiyorsunuz çünkü pastebin.com sitesi ülkemizde 2012 yılından beri
	yasaklı. Hükumetimiz sağ olsun web sitelerimizin güvenliğini de düşünüyor (!).
* Flutter 1.7 sürümü [[https://medium.com/flutter/announcing-flutter-1-7-9cab4f34eacf][duyuruldu]]
  - Yeni uygulamalar için [[https://developer.android.com/jetpack/androidx][AndroidX]] desteği
  - OpenType zengin tipografi özellikleri
  - Oyun kontrolcüsü desteği
  - RangeSlider aracı
  - [[https://developer.android.com/guide/app-bundle][Android App Bundles]]
  - Yeni örnekler ve dokumanlar
  - iOS üzerindeki yazı düzenleme özellikleri gelişti
  - 1250'nin üzerinde issue kapatıldı
* Go programlama dili topluluğu, [[https://golang.org/][dilin web sitesi]]nden Google logosunu kaldırmayı [[https://github.com/golang/go/issues/33021][tartışıyor]]
	Daha doğrusu tartışamıyor desek yeridir. Çünkü Google çalışanları Github
	üzerindeki tartışmayı [[https://github.com/golang/go/issues/33021#issuecomment-510981154][yorum yapmaya kapattı]] ve tartışmak isteyenleri mail
	listesinden devam etmeye çağırdılar. Google çalışanının argümanı "biz bu
	konuyu kendi içimizde konuştuk ve Go diline yatırım yapan, para harcayan ve
	destekleyen bir şirket olduğumuz için logo'nun kalmasına karar verdik"
	tarzında bir söylem oldu. Kaba tabirle "parasını verdik koyarız logo" demeye
	getirseler de topluluğun argümanı şu şekilde oluyor: "Go dilini sadece Google
	desteklemiyor, birçok destekleyen, yatırım yapan şirket var. O zaman onların
	da logoları eklensin".

	Üstelik bu, google ile go topluluğu arasındaki ilk tartışma da değil. Daha
	önce de Google firmasının Go dili üzerindeki otoritesi [[https://utcc.utoronto.ca/~cks/space/blog/programming/GoIsGooglesLanguage][şu yazı ile sorgulanmış]]
	ve ardından [[https://news.ycombinator.com/item?id=19978200][HackerNews]] ve [[https://www.reddit.com/r/programming/comments/brmxgf/go_is_googles_language_not_the_communitys/][Reddit]] gibi platformlarda tartışma devam etmişti. Bu
	seferki tartışma da yine [[https://www.reddit.com/r/programming/comments/ccidly/golang_issue_ticket_remove_the_google_logo/][Reddit]] gibi platformlarda devam ediyor.

	Tekelleşen ve "Evil Corp" olma yolunda hızla ilerleyen Google önümüzdeki
	zamanlarda daha çok tartışılmaya devam edecek gibi duruyor.
* TechEmpower, Web Frameworks Benchmarks [[https://www.techempower.com/benchmarks/][Round 18 yayınlandı]]
	TechEmpower isimli firma belirli periyotlarda sürekli tekrarlanan, açık kaynak
	olarak da [[https://github.com/TechEmpower/FrameworkBenchmarks][paylaşılan performans testleri]] yapıyor. Toplamda 201 tane framework
	sistemini test etmişler. Sonuçları biraz inceledim, açıkcası benim de ismini
	hiç duymadığım onlarca framework var. İsmini bildiklerim az sayıda,
	kullandıklarım ise bir elin parmaklarını geçmez o yüzden tabloyu pek
	yorumlayamıyorum. Çoğu kategoride ilk sıralarda olanlardan hiç birini duymuş
	ya da kullanmış değilim. Bunu sizin ilginize bırakıyorum.
* QuickJS JavaScript Motoru [[https://bellard.org/quickjs/][Yayınlandı]]
	Fabrice Bellard isimli kişi tarafından yazılan bu JavaScript motoru küçük ve
	gömülebilir (embeddable) olmasıyla öne çıkıyor. Ayrıca ECMAScript 2019
	özelliklerinin tamamını destekliyor. Benim de ilgimi çekti ve indirip,
	derleyip, denedim. 2-3 dakika sürdü derlenmesi. Daha sonra şöyle küçük bir
	örnek yaptım. JavaScript'den çalıştırılabilir dosya elde etmek beni etkiledi
	fakat tam olarak kullanım senaryosu nasıl olur bilemedim. [[https://bellard.org/quickjs/quickjs.html][Dokümantasyon]]

	#+CAPTION: QuickJS Denemesi
	[[file:gorseller/quickjs-ts.png]]
* Uzak git deposu SourceHut, [[https://drewdevault.com/2019/07/08/Announcing-annotations-for-sourcehut.html]["Code Annotations" özelliğini duyurdu]]
  #+ATTR_HTML: :height 200
  #+ATTR_LATEX: :height 4.5cm
	[[file:gorseller/sourcehut-ca.png]]

	SourceHut, %100 açık kaynak uzak Git ve Mercurial deposu barındırma hizmeti
	veren bir site. Aynı zamanda hata takip (issue tracker), e-posta listeleri ve
	continuous integration sistemleri de mevcut.

	Henüz sadece Go ve C dillerini (Python için de çalışıyormuş) destekleyen bu
	özellik sayesinde bir fonksiyonun nerede tanımlandığını ya da tam tersi
	fonksiyonun nerelerde kullanıldığını görebileceğiz. [[https://git.sr.ht/~mcf/cproc/tree/master/scan.c][Örnek {C}]], [[https://git.sr.ht/~sircmpwn/aerc/tree/master/widgets/msgviewer.go][Örnek {Go}]],
	[[https://man.sr.ht/git.sr.ht/annotations.md][Dokümantasyon]].

	Geliştiricisi, "Favori programlama diliniz ile ilgili daha fazla şey öğrenmek
	için güzel bir hafta sonu projesi olur" diyerek diğer diller için de
	topluluktan destek beklediğini açıkladı.
* Diğer Haberler
  - 2 Temmuz'da yaşanan Cloudflare sorununun [[https://blog.cloudflare.com/details-of-the-cloudflare-outage-on-july-2-2019/][detayları ortaya çıktı]].
  - Amazon, ekosistemine yeni bir hizmet ekliyor: [[https://aws.amazon.com/tr/blogs/aws/amazon-eventbridge-event-driven-aws-integration-for-your-saas-applications/][EventBridge]], [[https://www.trek10.com/blog/amazon-eventbridge/][Alternatif]].
  - Facebook, React Native uygulamaları için özel olarak optimize edilmiş Hermes
    isimli JavaScript motorunu [[https://hermesengine.dev/][açık kaynak hale getirdi]], [[https://github.com/facebook/hermes][GitHub deposu]],
    [[https://facebook.github.io/react-native/docs/hermes/][Dokümantasyon]].
  - Uber, H3 isimli mekansal (geospatial) indeksleme sistemini [[https://eng.uber.com/visualizing-city-cores-with-h3/][açık kaynak hale
    getirdi]], [[https://github.com/uber/h3][GitHub deposu]].
  - Firefox 68 sürümünde, mikrofon ve kamera erişimi isteyen siteler için [[https://blog.mozilla.org/webrtc/camera-microphone-require-https-in-firefox-68/][https
    olma zorunluluğu geldi]].
  - Microsoft, Quantum Development Kit'i (QTK) [[https://cloudblogs.microsoft.com/quantum/2019/07/11/microsoft-quantum-oss-available-github/][açık kaynak hale getirdi]],
    [[https://docs.microsoft.com/tr-tr/quantum/install-guide][Dokümantasyon]].
  - Kendi başına uçabilen drone'lar için açık kaynak platform: [[https://www.gaas.dev/][GAAS]], [[https://github.com/generalized-intelligence/GAAS][GitHub
    Deposu]].
  - Slack alternatifi Mattermost, 50 milyon dolarlık [[https://venturebeat.com/2019/06/19/mattermost-raises-50-million-to-advance-its-open-source-slack-alternative/][yatırım aldı]].
  - Tip-korumalı yeni bir programlama dili: [[https://github.com/mirth-lang/mirth][mirth]].
  - Tarayıcı tabanlı .NET uygulamaları için yeni bir web framework duyuruldu:
    [[https://www.youtube.com/watch?v=uW-Kk7Qpv5U][Blazor]].
  - Google Tablolar'ı veritabanı olarak kullanmaya olanak sağlayan açık kaynaklı
    bir hizmet çıktı: [[https://steinhq.com/][Stein]], [[https://github.com/SteinHQ][GitHub sayfası]].
  - Elements isimli C++ GUI kütüphanesi [[https://www.cycfi.com/2019/07/photon-micro-gui/][açık kaynak olarak yayınlandı]], [[https://github.com/cycfi/elements][GitHub
    Deposu]].
  - RestQL V3 sürümü [[https://www.infoq.com/news/2019/07/restql-v3-released/][yayınlandı]].
  - ReactPHP ilk stabil sürümü 1.0.0'ı [[https://github.com/reactphp/react/releases/tag/v1.0.0][çıkardı]].
  - FreshIDE 2.7.0 sürümü [[https://fresh.flatassembler.net/index.cgi?page=content/2_download.txt][çıktı]].
  - GammaRay 2.11.0 sürümü [[https://www.kdab.com/gammaray-2-11-0-release/][çıktı]].
  - OpenAPI Generator 4.0.3 sürümü [[https://github.com/OpenAPITools/openapi-generator/releases/tag/v4.0.3][çıktı]].
  - KDE Frameworks 5.60.0 sürümü [[https://kde.org/announcements/kde-frameworks-5.60.0.php][çıktı]].
* Lisans
  #+BEGIN_CENTER
  #+ATTR_HTML: :height 75
  #+ATTR_LATEX: :height 1.5cm
  [[file:../../../img/CC_BY-NC-SA_4.0.png]]

  [[file:yazilim-gundemi-01.org][Yazılım Gündemi - 1]] yazısı [[https://erenhatirnaz.github.io][Eren Hatırnaz]] tarafından [[http://creativecommons.org/licenses/by-nc-sa/4.0/][Creative Commons
  Atıf-GayriTicari-AynıLisanslaPaylaş 4.0 Uluslararası Lisansı]] (CC BY-NC-SA 4.0)
  ile lisanslanmıştır.
  #+END_CENTER
